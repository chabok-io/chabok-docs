---  
id: gettingstart  
title:شروع کار با چابک  
layout: panel 
permalink: panel/gettingstart.html  
---  

<br>

برای شروع پیاده‌سازی و استفاده از چابک، بهتر است ابتدا در یک محیط آزمایشی و با یک اپلیکیشن تستی در مورد نحوه ورود اطلاعات به پنل چابک، اطلاعات بیشتری کسب کنید. با داشتن یک آشنایی ابتدایی با نحوه جمع آوری اطلاعات چابک، ارتباط بین تیم مارکتینگ، فنی و محصول راحت‌تر و سریع‌تر اتفاق می‌افتد. 


برای بهتر شدن تجربه شروع کار شما با چابک، یک محیط آزمایشی و اپلیکیشن تستی پیاده‌سازی کرده‌ایم. پنل تستی، یک موقعیت واقعی از نحوه کار با پلتفرم چابک را شبیه‌سازی کرده است. ابتدا لازم است، اپلیکیشن دموی چابک را دانلود کنید. با دانلود کردن این اپلیکیشن، انگار شما SDK چابک را روی یک اپ واقعی پیاده‌سازی کرده‌اید و می‌خواهید ببینید پلتفرم چابک، چه‌طور کار می‌کند. این اپلیکیشن به پنل آزمایشی چابک متصل است. 


## نصب اپ دموی چابک  

به صفحه [مستندات چابک](https://doc.chabok.io/) بروید، و با توجه به پلتفرمی که می‌خواهید از آن برای کار با چابک استفاده کنید، پروژه شروع را دانلود و نصب کنید. 


 ![عکس مربوطه](http://uupload.ir/files/jn5f_doc.png)
 
 
 اولین باری که اپلیکیشن دموی چابک را باز می‌کنید، با پیامی برای گرفتن دسترسی موقعیت مکانی مواجه می‌شوید. اگر می‌خواهید با کمپین‌های خودکار موقعیت مکانی چابک آشنا شوید، اجازه دسترسی به موقعیت مکانی را به اپ بدهید تا بتوانید در پنل داشبورد کمپین‌های تستی موقعیت مکانی هم اجرا کنید. 
 
 صفحه اپ تستی چابک به شکل زیر است: 
 
 
 ![عکس مربوطه](http://uupload.ir/files/4dc5_starter.png)
 
 
 ## ورود به پنل آزمایشی چابک  
 
 برای دیدن اینکه چه‌طور انجام اتفاقات مختلف روی اپلیکیشن، داخل پنل چابک نشان داده می‌شود، وارد آدرس زیر شوید. 
 
```
https://sandbox.push.adpdigital.com/login
```

نام کاربری و رمز عبور را starter وارد کنید تا به پنل تستی چابک وارد شوید.
 
توجه داشته باشید که کاربران دیگری هم در حال کار با اپلیکیشن و پنل تستی هستند. برای دیدن وضعیت خودتان به تب کاربران مراجعه کنید.

 
 ![عکس مربوطه](http://uupload.ir/files/18p_useridnotset.png)
 
 
 به محض اینکه شما اپلیکیشن تست چابک را دانلود کردید و اپلیکیشن برای اولین بار روی گوشی موبایل شما باز شد، شما به عنوان یک کاربر در پلتفرم چابک شناخته شدید. 
 
 
 ## شناسه کاربری - User ID 
 
 مربع آبی نشان‌دهنده کاربری شماست. به عبارت (string) بالای کارت کاربری خود دقت کنید. این عبارت دقیقا همان عبارتی است که بالای سمت چپ  اپلیکیشن شما نشان داده شده است. این عبارت در پنل چابک به عنوان شناسه کاربری یا User-id شناخته می‌شود. همان‌طور که در تب کاربران پنل می‌بینید هر کاربر، یک شناسه کاربری منحصر بفرد دارد. 
 
 
 شما می‌توانید عبارت(string)ی که روی اپ می‌بینید را تغییر دهید و روی دکمه REGISTER کلیک کنید.
 
  ![عکس مربوطه](http://uupload.ir/files/sbvy_appuseridchange.jpg)
 
 
 صفحه پنل را رفرش کنید تا به روز شدن شناسه کاربری را مشاهده کنید. 
 
 
  ![عکس مربوطه](http://uupload.ir/files/wttl_useridnotset.png)
  
  
  
 شناسه کاربری، منحصربفردترین پارامتر برای جدا کردن کاربران از یکدیگر است. شما ممکن است بسته به نوع اپلیکیشنی که دارید، پارامتر خاصی را به عنوان شناسه کاربری در نظر بگیرید. توجه کنید که شناسه کاربری بین کاربران شما، دقیقا مثل کدملی افراد یک کشور است.
  
  
به اتفاقی که در هنگام تنظیم شناسه کاربری افتاد، دقت کنید. ابتدا یک عبارت به عنوان شناسه کاربری به شما اختصاص داده شد و بعد از تنظیم یک شناسه مشخص، این مقدار تغییر کرد. در این فرآیند شما از یک کاربر مهمان به یک کاربر معمولی تبدیل شدید.


ممکن است شما بخواهید، کاربران فرم ثبت‌نام را در اپلیکیشن پر کنند و شماره تلفن‌شان به عنوان شناسه کاربری‌شان ثبت شود. 

در اپلیکیشنی دیگر، ایمیل کاربران می‌تواند شناسه کاربری منحصر بفرد شما باشد. 
 
انتخاب شناسه کاربری چیزی است که شما داخل کسب‌و‌کار خودتان و بنا به پارامتری که بین کاربرانتان، منحصر‌به‌فرد است، برای آن تصمیم می‌گیرید.
 

>`نکته`: توجه داشته باشید، کاربران در پایگاه داده شما با یک شناسه کاربری خاص (User ID) ذخیره می‌شوند. این شناسه چیزی است که تیم فنی کاربران را در پایگاه داده،  بر اساس آن شناسایی می‌کنند. ممکن است، کاربران داخل پنل چابک با شناسه کاربری دیگری به نمایش دربیایند.
          مثلا: شناسه کاربری کاربران شما در پایگاه داده اپلیکیشن، شماره ملی ذخیره شده است. اما چون کاربران برای لاگین داخل اپ شماره تلفن‌شان را وارد می‌کنند، شناسه کاربری آن‌ها در پنل شماره تلفن‌شان ذخیره شده است. 
>در چنین شرایطی باید در هنگام اجرای کمپین، به نحوه بخش‌بندی کاربران بر اساس شناسه کاربری دقت کنید و تطابق نداشتن شناسه کاربری کاربران در پنل چابک با شناسه کاربری کاربران در پاسگاه داده اپلیکیشن خود را فراموش نکنید. 


## ورود و خروج کاربر ( login & logout ) 

در بعضی اپلیکیشن‌ها کاربرها می‌توانند در ۲ حالت مهمان و کاربر ثبت‌شده با اپ کار کنند. اگر از روی اپ دمو روی دکمه UNREGISTER کلیک کنید و پنل دموی چابک را به‌روز‌ٰسانی کنید. شناسه کاربری شما به همان عبارتی که بار اول با آن شناخته شدید تغییر پیدا می‌کند. این عملیات، دقیقا شبیه زمانی است که کاربر از حساب کاربری روی اپ خارج می‌شود. در این حالت، فعالیت‌های کاربر شما به عنوان کاربر مهمان ثبت می‌شود. 


در این بخش به شما نشان دادیم:


- شناسه‌کاربری چیست و  چه‌طور در چابک ذخیره می‌شود.

-  کاربران مهمان و کاربرانی که لاگین کرده‌اند چه‌طور در پنل چابک نشان داده می‌شوند.

**انتخاب نوع داده‌ای که در کسب‌و‌کار شما به عنوان شناسه منحصر به فرد کاربری شناخته می‌شود و نحوه ثبت کاربر به عنوان کاربر لاگین شده و کاربر مهمان آن چیزی است که لازم است قبل از پیاده‌سازی فنی SDK چابک، در مورد آن اطلاعات کافی داشته باشید. 
**

##  افزودن تگ (Tag)  

تگ‌ها برچسب‌هایی هستند که هر اپلیکیشنی می‌تواند با توجه به نیاز خود از آن‌ها استفاده کند. به عنوان مثال: 

- در یک اپ باشگاه مشتریان، کاربران طلایی،نقره‌‌ای و برنزی می‌توانند تگ های مخصوص به خودشان را بگیرند. 
- در یک اپ ورزشی، کاربران طرفدار تیم‌های مختلف می‌توانند تگ مخصوص به خودشان را بگیرند. مثلا تگ‌های: استقلال، پرسپولیس و ... .
- در یک وب‌سایت SaaS، حوزه کاری هر یک از مشتریان می‌تواند یک تگ باشد. مثلا تگ‌های: ورزشی، پزشکی، بازی و ... .

شما می‌توانید با توجه به کسب‌و‌کاری که دارید و دسنه‌بندی‌های کلی که می‌توانید برای کاربر داشته‌ باشید، برای کاربران تگ‌های مختلف تعریف کنید و از تیم فنی بخواهید تا به هر کابر تگ‌ مخصوص به خودش را اختصاص دهد. به عنوان مثال: 

- در اپ باشگاه مشتریان، کاربرانی که جمع کل خریدشان از اپ بالای ۵۰،۰۰۰،۰۰۰ ریال دارند تگ طلایی، کاربران با جمع کل خرید بین ۳۰،۰۰۰،۰۰۰۰ تا ۵۰،۰۰۰،۰۰۰ ریال تگ نقره‌ای و کاربران با جمع کل خرید ۱۰،۰۰۰،۰۰۰ ریال تا ۳۰،۰۰۰،۰۰۰ ریال تگ برنزی بگیرند. 
- در اپ ورزشی، کاربران در زمان تکمیل اطلاعات پروفایل در یک فیلد نام تیم محبوب خود را انتخاب می‌کنند. ورودی این فیلد می‌تواند به عنوان تگ برای کاربران در نظر گرفته شود. 
- در یک وب‌سایت SaaS، مشتریان در فرم درخواست استفاده از سرویس، حوزه فعالیت سایتشان را وارد می‌کنند، این ورودی می‌تواند به عنوان تگ هر مشتری ثبت شود. 

توجه داشته باشید که تعیین تگ برای کاربران به صورت دستی و داخل داشبورد امکان‌پذیر نیست.  گذاشتن تگ برای کاربران نیاز به پیاده‌سازی فنی دارد. 


در اپ تستی چابک می‌توانید یک تگ به کاربری خود بدهید. 

برای مشاهده تگ‌‌های کاربران لازم است وارد بخش جزئیات دستگاه کاربر شوید. 

  ![عکس مربوطه](http://uupload.ir/files/gch_deviceinfo.png)
  
در این بخش می‌توانید اطلاعات بیشتری از کاربری خود به دست بیاورید. به عنوان نمونه، تگی که در اپلیکیشن وارد کردید در این قسمت به شما نشان داده می‌شود. 

  ![عکس مربوطه](http://uupload.ir/files/bj4c_tag.png)
  
انتخاب تگ برای کاربران اجباری نیست. راه‌های پیشرفته‌تر و بهتری برای دسته‌بندی کاربران (User Segmentation)  وجود دارد که در بخش‌های بعدی در مورد آن‌ها توضیح خواهیم داد. اما به کمک تگ‌ها هم می‌توانید بخش‌بندی کاربران را انجام دهید و کاربران را به دسته‌های مختلف تقسیم کنید و برای هر دسته کمپین‌های خودکار متفاوتی اجرا کنید. به عنوان مثال: 

- در اپ باشگاه مشتریان، برای کاربران با تگ طلایی کمپین‌هایی با محتوای مربوط به تخفیف و امکانات ویژه این دسته کاربران را ارسال کنید. 
- در یک اپ ورزشی، از طرفداران تیم‌های مختلف بر اساس تگی که دارند و تیمی که طرفدار آن هستند، درخواست کنید تا در مسابقه پیش‌بینی نتایج شرکت کنند و هدیه دریافت کنند. 
- در یک وب‌سایت SaaS، اگر فیچر جدیدی به سرویس اضافه کردید به مشتریان هر حوزه که تگ مخصوص به خود را دارند، محتوای اختصاصی از کاربرد این فیچر در حوزه فعالیتی‌شان ارسال کنید. 


در این بخش به شما نشان دادیم:

- تگ چیست و چه کاربردی در اجرای کمپین‌های مارکتینگ اتومیشن دارد. 

**لازم است از ابتدای پیاده‌سازی کتابخانه‌های چابک، در مورد کاربرد تگ‌ها در اپلیکیشن خودتان و نحوه تقسیم بندی کاربران به گروه‌های کاربری مختلف، تصمیم بگیرید. این تصمیم‌گیری به شما و تیم فنی‌تان کمک می‌کند تا از ابتدای شروع کار با چابک، همان اطلاعاتی که واقعا به آن نیاز دارید را در داشبورد چابک جمع‌آوری کنید.  
**

برای پیاده‌سازی فنی تگ‌ها، راهنمای مربوط به هر پلتفرم را در بخش زیر مطالعه کنید. 


- [اندروید](https://doc.chabok.io/android/custom-data.html#%D9%85%D8%AF%DB%8C%D8%B1%DB%8C%D8%AA-%D8%AA%DA%AF%D9%87%D8%A7)
- [آی او اس](https://doc.chabok.io/ios/custom-data.html#%D9%85%D8%AF%DB%8C%D8%B1%DB%8C%D8%AA-%D8%AA%DA%AF%D9%87%D8%A7) 
- [جاوا اسکریپت](https://doc.chabok.io/javascript/custom-data.html#%D9%85%D8%AF%DB%8C%D8%B1%DB%8C%D8%AA-%D8%AA%DA%AF%D9%87%D8%A7) 
- [ری اکت](https://doc.chabok.io/react-native-bridge/custom-data.html#%D9%85%D8%AF%DB%8C%D8%B1%DB%8C%D8%AA-%D8%AA%DA%AF%D9%87%D8%A7) 
- [فلاتر](https://doc.chabok.io/flutter/custom-data.html#%D9%85%D8%AF%DB%8C%D8%B1%DB%8C%D8%AA-%D8%AA%DA%AF%D9%87%D8%A7)
- [کردوا](https://doc.chabok.io/cordova/custom-data.html#%D8%A7%D9%81%D8%B2%D9%88%D8%AF%D9%86-%D8%AA%DA%AF)
- [رست ای پی ای](https://doc.chabok.io/rest-api/add-tag.html) 


##  ویژگی‌های کاربر (User Attributes) ‌

در اپ تستی که آن را دانلود کردید، دکمه‌ای به اسم SEND USER ATTRIBUTE وجود دارد. برای آشنایی کامل با کاربرد اتریبیوت‌ها و انواع آن‌ها بخش کاربر و اتریبیوت  را مطالعه کنید. این دکمه اطلاعاتی از ویژگی‌های کاربر را ارسال می‌کند. اطلاعات کاربر می‌تواند ویژگی‌ها یا خصیصه‌هایی از کاربران باشد که دانستن آن‌ها می‌تواند دید بهتری از وضعیت کاربران به شما بدهد. 
در اپ تستی چابک، اطلاعات فرضی تحت عنوان user attribute تعریف شده که در پنل تستی هم نشان داده می‌شود. 

  ![عکس مربوطه](http://uupload.ir/files/vebw_userattribute.png)
  
اتریبیوت‌های کاربری می‌توانند هر چیزی باشند. اینکه چه اطلاعاتی از کاربر برای کسب‌و کار شما با اهمیت است، تعیین می‌کند شما چه اطلاعاتی را از کاربران بگیرید و به کمک SDK چابک به داشبوردتان ارسال کنید. مقادیر اتریبیوت کاربری می‌توانند تعیین کننده سگمنت‌های کاربری شما باشند. به عنوان مثال: 


- در اپ باشگاه مشتریان، نام کاربر، تاریخ تولد، جنسیت، شعبه فعالیت، تاریخ عضویت در باشگاه، نوع حساب کاربری  می‌توانند به عنوان اتریبیوت‌های کاربری ذخیره شوند.
-  در اپ ورزشی، نام کاربر، جنسیت، سن، تیم‌های مورد علاقه کاربر، شماره تلفن، تاریخ عضویت در اپلیکیشن، کانال جذبی که توسط آن اپ را نصب کرده می‌توانند به عنوان اتریبیوت‌های کاربری ذخیره شوند.
- در یک وب‌سایت SaaS، نام وب‌سایت، دامنه، حوزه فعالیت، نوع حساب خریداری شده، تاریخ باز کردن حساب می‌توانند به عنوان اتریبیوت‌های کاربری ذخیره شوند. 

ذخیره‌سازی هوشمندانه یوزر اتریبیوت‌ها به شما در دسته‌بندی کاربران (Segmentation) و اجرای کمپین‌های اتومیشن کمک خواهد کرد. چرا که، یوزر اتریبیوت‌ها می‌توانند در شخصی‌سازی محتوای پیام و حتی زمان دریافت پیام توسط کاربران مختلف تأثیر گذار باشند. به عنوان مثال: 


- در اپ باشگاه مشتریان،‌ به کاربرانی که تاریخ عضویتشان از ابتدای ۶ ماه گذشته است و نوع حسابشان هنوز برنزی است، پیشنهادات استفاده از امکانات ارزان‌تر ارسال شود. 
- در اپ ورزشی، به کاربرانی که تاریخ عضویت آن‌ها در اپلیکیشن بعد از ۶ ماه گذشته بوده است و اتریبیوت تیم‌های مورد علاقه آن‌ها هنوز خالی است، پیامی فرستاده شود تا تیم‌های مورد علاقه‌شان را انتخاب کنند.
- در یک وب‌سایت SaaS، در نزدیکی هفته گردشگری به کاربرانی که حوزه فعالیتشان، گردشگری است و نوع حساب خریداری شده آن‌ها پکیج ویژه است، پیامی با مضمون ارسال یک ماه تخفیف ۵۰ درصدی برای تمدید شارژ ماه آینده ارسال کنید. 


در این بخش به شما نشان دادیم:

- اتریبیوت کاربر (User Attribute) چیست ؟‌ 
-  ذخیره اطلاعات درست به عنوان اتریبیوت کاربر (User Attribute) ، تا چه اندازه در اجرای کمپین‌های اتومیشن کمکم‌کننده خواهند بود.


**پیشنهاد می‌کنیم، یوزر اتریبیوت‌هایی که ذخیره‌سازی آن‌ها روی پنل چابک به اجرای کمپین‌های اتومیشن کمک می‌کنند را شناسایی کنید. و از ابتدای پیاده‌سازی فنی کتابخانه‌های چابک، این اطلاعات را به صورت حساب‌شده جمع‌آوری کنید.**

برای پیاده‌سازی فنی ارسال اتریبیوت‌ها، راهنمای مربوط به هر پلتفرم را در بخش زیر مطالعه کنید. 

- [اندروید](https://doc.chabok.io/android/custom-data.html#%D9%85%D8%AF%DB%8C%D8%B1%DB%8C%D8%AA-%D8%A7%D8%B7%D9%84%D8%A7%D8%B9%D8%A7%D8%AA-%DA%A9%D8%A7%D8%B1%D8%A8%D8%B1-user-attributes)
- [آی او اس](https://doc.chabok.io/ios/custom-data.html#%D9%85%D8%AF%DB%8C%D8%B1%DB%8C%D8%AA-%D8%A7%D8%B7%D9%84%D8%A7%D8%B9%D8%A7%D8%AA-%DA%A9%D8%A7%D8%B1%D8%A8%D8%B1-user-attributes)
- [جاوا اسکریپت](https://doc.chabok.io/javascript/custom-data.html#%D9%85%D8%AF%DB%8C%D8%B1%DB%8C%D8%AA-%D8%A7%D8%B7%D9%84%D8%A7%D8%B9%D8%A7%D8%AA-%DA%A9%D8%A7%D8%B1%D8%A8%D8%B1-user-attributes)
- [ری اکت](https://doc.chabok.io/react-native-bridge/custom-data.html#%D9%85%D8%AF%DB%8C%D8%B1%DB%8C%D8%AA-%D8%A7%D8%B7%D9%84%D8%A7%D8%B9%D8%A7%D8%AA-%DA%A9%D8%A7%D8%B1%D8%A8%D8%B1-user-attributes)
- [فلاتر](https://doc.chabok.io/flutter/custom-data.html#%D9%85%D8%AF%DB%8C%D8%B1%DB%8C%D8%AA-%D8%A7%D8%B7%D9%84%D8%A7%D8%B9%D8%A7%D8%AA-%DA%A9%D8%A7%D8%B1%D8%A8%D8%B1-user-attributes)
- [کردو](https://doc.chabok.io/cordova/custom-data.html)

##  رصد تعاملات کاربر (Track User Interactions)  

بخش آخری که لازم است در مرحله شروع کار با چابک، با آن آشنا شوید؛ رصد نوع و نحوه تعامل‌هایی است که هر کاربر با اپلیکیشن دارد. در اپ تستی چابک، ۴ نوع تعامل فرضی برای تست شما وجود دارد. با کلیک روی هر کدام از دکمه‌های 

ADDTOCARD(50,000)
PURCHASE(20,000)
LIKE
COMMENT

بخش جزئیات دستگاه کاربری شما، به‌روز‌رسانی می‌شود. 

 ![عکس مربوطه](http://uupload.ir/files/c1a_addtocard.png)

به انجام این تعامل‌ها در اپلیکیشن شما توسط کاربر، رخ دادن یک رویداد یا ایونت  (Event) می‌گویند.




##   رویداد AddToCard 

این رویداد، یکی از پرکاربردترین رویدادهایی است که در اپلیکیشن‌ها اتفاق می‌افتد. همان‌طور که می‌بینید اطلاعات وقوع این رویداد با جزئیاتی برای شما نمایش داده شده است. این جزئیات نشان می‌دهد، رویداد توسط این کاربر


- چند بار اتفاق افتاده است 
- آخرین بار چه زمانی اتفاق افتاده است و چه مدت زمان از انجام آن گذشته است 
- مقدار ارزشی که با انجام این رویداد توسط کاربر ایجاد شده است، چه‌قدر است

با هر بار اتفاق افتادن یک رویداد در اپلیکیشن شما، SDK چابک ۲ نوع اطلاعات از انجام آن را جمع‌آوری می‌کند. 

- نام رویداد 
- اطلاعات اتریبیوت رویداد 

برای آشنایی کامل با رویدادها و اتریبیوت‌ها بخش رویداد و اتریبیوت را مطالعه کنید.

رویدادها می‌توانند در هر کسب‌و‌کاری متفاوت باشند . با توجه به ماهیت‌های متفاوت هر رویداد اتریبیوت‌های کاربردی هم مختلف خواهند بود. به عنوان مثال: 

- در اپ باشگاه مشتریان،‌ خرید یک کالا یک رویداد است. این رویداد می‌توانداطلاعات اتریبیوت‌هایی مثل: نام کالای خریداری شده، ارزش ریالی کالای خریداری شده، تاریخ و زمان خرید را هم به چابک ارسال کند. 
- در اپ ورزشی، جست‌و جوی تاریخ مسابقات یک رویداد است. این رویداد می‌تواند اطلاعات اتریبیوت‌هایی مثل: نام ورزشی که به عنوان کتگوری مسابقات انتخاب کرده، نام تیم‌هایی که کاربر جست‌و‌جو کرد ، زمان جست‌و‌جو را هم به چابک ارسال کند. 
- در یک وب‌سایت SaaS، تمدید اکانت یک رویداد است. این رویداد می‌توانداطلاعات اتریبیوت‌هایی مثل: نوع حساب انتخابی، ارزش حساب خریداری شده، آرایه‌ای از لیست خدمات انتخابی را هم به چابک ارسال کند.

ثبت رویدادهای انجام شده توسط هر کاربر و دخیل شدن اتریبیوت هر ایونت با آن، آخرین مرحله از دسته‌بندی کاربران (Segmentation) در اجرای کمپین‌های اتومیشن است. به عنوان مثال: 


- در اپ باشگاه مشتریان،‌ ارسال کمپین اتومیشن برای کاربرانی که خرید انجام داده‌اند و ارزش خرید ریالی آن‌ها برابر با "X" ریال است. این کمپین می‌تواند محتوایی برای پیشنهاد کالاهایی از کلاس قیمتی خاص به کاربر باشد. 
- در اپ ورزشی، ارسال کمپین اتومیشن برای کاربرانی که جست‌و‌جوی تاریخ مسابقات را از  کتگوری "فوتبال" انجام داده‌اند. و  تاریخ مسابقات "بارسلونا" را چک کرده‌اند. این کمپین می‌تواند محتوایی برای ترغیب این کاربران به پیش‌بینی مسابقات تیم بارسلونا باشد.
- در یک وب‌سایت SaaS، ارسال کمپین‌های اتومیشن برای کاربرانی که "حساب تجاری"  خریده‌اند، از بین لیست خدمات انتخابی، آیتم " X" را انتخاب نکرده اند. این کمپین می‌تواند محتوایی برای ترغیب این کاربران به خرید آیتم "X" باشد.


در چابک می‌توانید کاربرانی را هدف کمپین قرار دهید که شرط انجام چند رویداد با اتریبیوت‌های مختلف داشته باشند .


در این بخش به شما نشان دادیم

- رویداد (Event) چیست؟ 
- اتریبیوت رویداد (User Attribute) چیست؟
- رصد هوشمندانه رویدادهای انجام شده توسط هر کاربر و اتریبیوت‌های هر رویداد، تا چه اندازه به شخصی‌سازی و انجام بهینه‌تر کمپین‌های مارکتینگ اتومیشن کمک خواهد کرد. 

**از آنجاییکه رویدادها و اتریبیوت‌های آن‌ها، تعیین‌کننده نحوه تعامل کاربر با اپلیکیشن یا وب‌سایت شما هستند، لازم است،  قبل از شروع کار با چابک در مورد اینکه اطلاعات مربوط به کدام رویدادها به شما در شناخت بهتر کاربران و نیازهای آن‌ها کمک می‌کند، تصمیم بگیرید.**

**بعد از شناسایی مهم‌ترین رویدادها، لازم است مشخص کنید داشتن چه اتریبیوت‌هایی از این رویدادها برای کسب‌و‌کار شما حیاتی است.**

**داشتن لیستی از رویدادها و اتریبیوت‌های هر رویداد، به تفکیک مراحل مختلف قیف مارکتینگ، درک بهتری از نحوه ارتباط گرفتن کاربران با کسب‌و‌کار به شما می‌دهد.**


برای پیاده‌سازی فنی بخش ارسال رویدادها راهنمای مربوط به هر پلتفرم را در بخش زیر مطالعه کنید. 

- [اندروید](https://doc.chabok.io/android/behavior-tracking.html)
- [آی او اس](https://doc.chabok.io/ios/behavior-tracking.html)
- [جاوا اسکریپت](https://doc.chabok.io/javascript/behavior-tracking.html) 
- [ری اکت](https://doc.chabok.io/react-native-bridge/behavior-tracking.html)
- [یونیتی](https://doc.chabok.io/unity/behavior-tracking.html)
- [فلاتر](https://doc.chabok.io/flutter/behavior-tracking.html)
- [کردوا](https://doc.chabok.io/cordova/behavior-tracking.html)

>`نکته`: وقتی قصد دارید، از تیم فنی بخواهید تا اتفاق افتادن رویدادها را به چابک اطلاع دهد، به زمان ارسال این رویدادها و مفهوم انجام شدن یک رویداد توجه داشته باشید. به عنوان مثال: در یک اپلیکیشن ایکامرس رویداد خرید، رویداد پر کاربرد و مهمی است. شما ممکن است از تیم فنی بخواهید که: 
- وقتی کاربر روی دکمه خرید محصول کلیک کرد، رویداد خرید به چابک ارسال شود.
- وقتی کاربر وارد صفحه پرداخت شد، رویداد خرید به چابک ارسال شود. 
- وقتی کاربر از صفحه پرداخت، به اپلیکیشن برگشت، رویداد خرید به چابک ارسال شود. 
- وقتی کاربر، پیامک تایید پرداخت گرفت، رویداد خرید به چابک ارسال شود. 

بسته به اینکه شما دقیقا چه حالتی را خرید نهایی در نظر می‌گیرید و قصد دارید اتفاق افتادن چه رویدادی را بسنجید، حالت‌های مختلفی پیش می‌آید. 

تا اینجا مشاهده کردید، انجام چه کارهایی توسط کاربر منجر به فرستادن اطلاعات از سمت اپلیکیشن به سمت داشبورد چابک می‌شود. اما اطلاعات دیگری هم وجود دارند که بدون دخالت کاربر به سرورهای چابک ارسال می‌شوند. این اطلاعات در کارت‌های مختلف بخش کاربران به نمایش در می‌آیند. اطلاعات بیشتر از اطلاعات ذخیره‌شده برای هر کاربر را می‌توانید در بخش [کاربران پنل در مستندات چابک](https://doc.chabok.io/panel/users.html) با جزئیات کامل بخوانید. 

<br>

 










