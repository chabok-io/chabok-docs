---  
id: trackerintroduction  
title:آشنایی با ترکر  
layout: panel/userguide  
permalink: panel/userguide/trackerintroduction.html  
---  

<br>

**ترکر**(یا شمارنده‌ها) ابزاری برای اندازه‌گیری نتایج کمپین‌های تبلیغاتی هستند؛ با این مکانیزم که داده‌های آماری کمپین (مانند تعداد کلیک، نصب، منابع هر کدام و …) را در اختیار شما می‌گذارند تا با تحلیل آن‌ها بتوانید کمپین‌های جذب کاربر خود را بهینه‌سازی کنید.

برای پیاده‌سازی فنی ترکر، راهنمای مربوط به هر پلتفرم را در بخش زیر مطالعه کنید.

- [اندروید](https://doc.chabok.io/android/tracker.html)
- [آی او اس](https://doc.chabok.io/ios/tracker.html)


قبل از اینکه از ترکر چابک، برای شمارش نصب‌ها و رویدادهای بعد از نصب کمپین‌های جذب استفاده کنید، بهتر است در مورد اینکه ترکر چابک چگونه کار می‌کند و اینکه شما می‌توانید چه اطلاعاتی را توسط ترکر از کاربران به دست بیاورید، کمی آشنا شوید.

همانطور که می‌دانید، ترکر لینکی کوتاه است که برای رصد و شمارش نصب‌ از آن استفاده می‌شود. فرض کنید می‌خواهید با چند اینفلوئنسر اینستاگرام کمپینی برای تبلیغ اپلیکیشن و دعوت کاربران به نصب اجرا کنید. برای اینکه بدانید از صفحه هر اینفلوئنسر چه تعداد نصب رخ داده است، باید از ترکر استفاده کنید. 

ترکرها در دنیای بازاریابی موبایل، مثل لینک‌های UTM در دنیای وب عمل می‌کنند. برای شفافیت بیشتر موضوع پیشنهاد می‌کنیم قبل از اجرای هر کمپینی با بخش ترکر پنل چابک، به خوبی آشنا شوید. 


وارد پنل تستی چابک شوید. روی لینک زیر کلیک کنید:‌


```
https://sandbox.push.adpdigital.com/login
```

نام کاربری و رمز عبور را starter وارد کنید تا به پنل تستی چابک وارد شوید. 

از سمت راست پنل، وارد بخش ترکر شوید. در این صفحه شما لیستی از ترکرهایی که چابک به صورت پیش‌فرض برای تست ساخته است را می‌بینید. هم‌چنین اگر شما ترکری برای تست ایجاد کنید می‌توانید در همین صفحه، آمار مربوط به عملکرد آن را ببینید. در این صفحه می‌توانید سنجه‌های زیر را به تفکیک هر ترکر ببینید:‌

تعداد کلیک روی لینک ترکر، تعداد نصب از ترکر، تعداد نصب‌های رد شده، نرخ تبدیل، تعداد comment، نرخ comment، تعداد like، نرخ like، تعداد purchase، نرخ purchase، تعداد pick up، نرخ pick up، درآمد هر ترکر، نرخ حذف و دستورات.


<p style="">توجه داشته باشید، وقتی شما در پنل خودتان به صفحه ترکر بروید، گزارشاتی مثل درآمد، نرخ Purchase و گزارشاتی شبیه به این را ندارید. چرا که وجود چنین ستونی در گزارشات مستلزم تعریف رویدادهایی خاص برای ترکر است. که در بخش امکانات پیشرفته ترکر با آن آشنا خواهید شد. </p>


>`نکته`: توجه داشته باشید در تمام صفحات ترکر، می‌توانید به تفکیک فیلترهای زمانی، گزارشات دریافتی را بر اساس زمان مورد نظرتان ببینید. 

##  آشنایی با گزارشات ترکر 


###  کلیک (Click) 

به صورت پیش‌فرض، اولین لیست ترکری که در صفحه می‌بینید، "کمپین چابک" است.به عدد تعداد کلیک دقت کنید.  در انتهای سطر مربوط به این ترکر، بخش دستورات را می‌بینید، روی آیکون " کپی لینک ترکر" کلیک کنید. یک صفحه جدید از مرورگرتان باز کنید و لینک کپی شده را وارد کنید. 

 ![عکس مربوطه](http://uupload.ir/files/wx9b_trackerlinkcopy.png)
 
 حال صفحه پنل تستی چابک را مجددا بارگذاری کنید و دوباره عدد تعداد کلیک ترکر  "کمپین چابک" را ببینید. با یک بار کلیک شما روی لینک این ترکر، یک عدد به تعداد کلیک‌های روی ترکر اضافه شد. 
 
 
###  نصب (Install)  

منظور از تعداد دفعات نصب، شمارش تعداد اولین دفعاتی است که کاربر بعد از کلیک روی لینک ترکر( تبلیغ) اپلیکیشن را برای بار اول باز می‌کند. 

###  نصب‌های رد شده (Fraud)  

عددی که در ستون مربوط به نصب‌های رد شده می‌بینید، نشان می‌دهد چه تعداد از نصب‌های شما توسط سرویس اتریبیوشن چابک، تقلبی اعلام شده و رد شده است. برای اینکه بدانید نصب‌های شما چرا تقلبی اعلام شده‌اند و شمارش نشده‌اند می‌توانید در ادامه با روش‌هایی که SDK چابک برای شناسایی نصب‌های تقلبی دارد، آشنا شوید. 

#### روش‌های تشخیص نصب تقلبی در ترکر چابک  

- **IP Filtering:**

آی‌پی کاربر را در زمان کلیک و نصب تطبیق می‌دهد، جلوی نصب‌های متعدد با یک آی‌پی را می‌گیرد و همچنین آی‌پی‌های ناشناخته را رد می‌کند.

- **User Verification:**

با توجه به ساختار کاربر محور بودن سیستم چابک، تمام اطلاعات کاربر در کلیک و نصب را مقایسه می‌کند تا واقعی بودن کاربر جذب شده مشخص شود.

- **SDK Signature:**

روی SDK امضای خاصی را می‌گذارد تا هنگام کلیک دریافت شود و پس از نصب با اپلیکیشن شما تطبیق داده شود. همچنین یکی از راه‌های مقابله با **SDK Spoofing** است. SDK Spoofing یکی از راه‌های تقلب است که نصب‌ها را روی دستگاه‌های واقعی شبیه‌سازی می‌کند و آن را جزو نصب‌های کمپین محاسبه می‌نماید. این کار معمولا از اپلیکیشن‌های دیگر روی دستگاه صورت می‌گیرد و نصب‌های بی‌شمار غیر واقعی را وارد کمپین‌ شما می‌کند.

- **Server to Server Verification:**

اطلاعات کاربر را هنگام کلیک جمع‌آوری می‌کند و با اطلاعاتی که سرور شما در هنگام نصب دریافت می‌کند اعتبارسنجی می‌نماید؛ در صورت عدم تطابق، نصب را رد می‌کند.

- **TTI:**

زمان قابل قبول بین کلیک و نصب است. چابک به طور خودکار فاصله زمانی بسیار کوتاه را رد می‌کند و همینطور در صورتی که از محدوده‌ای که شما تعیین کرده‌اید بیشتر شود ([محدوده اتریبیوشن](https://doc.chabok.io/panel/tracker.html#محدوده-اتریبیوشن))، نصب شمرده نخواهد شد.


- **Two-Phase Authentication:**

احراز هویت برای تشخیص واقعی بودن کاربر در هنگام نصب است. در چابک این کار از طریق ارسال پیام کوتاه انجام می‌شود.


### حذف (Uninstall)  

در این ستون، تعداد حذف از هر ترکر را می‌بینید. این اعداد در ترکر چابک، بر خلاف ترکر ادجاست و ترکرهایی که از روی آن پیاده‌سازی شده‌اند، به صورت روزانه آپدیت می‌شوند. 

یک سوال پر تکرار:‌

**آیا ستون تعداد نصب در گزارشات ترکر چابک،  شامل نصب‌های رد شده هم هست؟**

خیر. در گزارش‌های ترکر چابک، ستون "نصب" **فقط** تعداد نصب‌های قابل قبول و ستون "رد شده"  هم **فقط** نصب‌های غیر قابل قبول را نشان می‌دهند و این اعداد از هم تفکیک و در ۲ ستون جدا از هم نمایش داده می‌شوند. 

یک سوال پر تکرار: 

**چرا آمار آنیستال من در یک کمپین مشابه، در ترکر چابک بیشتر از بقیه ترکرهاست؟**

چون چابک گزارشات آنیستال را به صورت روزانه آپدیت می‌کند. ترکرهای ادجاست و مشابه آن، این آپدیت را به صورت هفتگی انجام می‌دهند. اما چون، چابک فقط ترکر نیست و یک پلتفرم یکپارچه اتومیشن مارکتینگ است، گزارشات آنیستال خود را برای کاربران به صورت روزانه آپدیت می‌کند تا بتوانند بودجه خود را روی کمپین‌ها مدیریت کنند و کمپین‌های Retention را برای کاربران حذف شده سریع‌تر اجرا کنند. 

###  دستورات ترکر 

در این صفحه، برای هر ترکر در انتهای سطر مربوط به خودش، بخشی به عنوان دستورات قرار گرفته است. این بخش ۴ دستور را انجام می‌دهد. 

- کپی لینک ترکر:

اگر چند روز از ساختن لینک ترکرتان گذشته و در حال حاضر دسترسی به آن ندارید تا آن را در اختیار آژانس‌های تبلیغاتی بگذارید. روی این قسمت کلیک کنید تا لینک را کپی کنید. 

 ![عکس مربوطه](http://uupload.ir/files/ou09_inkcopy.png)
 
- جزئیات:

برای دیدن جزییات بیشتری مثل لینک ترکر، محدوده اتریبیوشن، اطلاعات مربوط به کمپین و نحوه عملکرد زیر ترکرها می‌توانید از این قسمت استفاده کنید.

 ![عکس مربوطه](http://uupload.ir/files/ya9e_detailtracker.png)
 
 
>`توجه:`در این بخش شما می‌توانید از ۲ فیلتر زمانی برای مشاهده نمودارها و آمارهای ترکر استفاده کنید. 
- فیلتر دستی: در این فیلتر می‌توانید به کمک یک تقویم به صورت دلخواه تاریخی را که می‌خواهید برای شروع و پایان وارد کنید.
 ![عکس مربوطه](http://uupload.ir/files/ei12_datepicker.png)
- فیلتر چابک: در صورتیکه از این فیلتر استفاده می‌کنید، دقت کنید که این فیلتر درست مثل تقویم عمل می‌کند. اجازه دهید  با یک مثال ادامه دهیم:
 ![عکس مربوطه](http://uupload.ir/files/fppo_chabokdatepicker.png)
 فرض کنید هفته گذشته،وقتی فیلتر را روی حالت هفتگی می‌گذاشتید؛  تعداد نصب‌های شما ۱۹۰۰ تا بوده. امروز شنبه است و شما مجددا این فیلتر را فعال می‌کنید و تعداد نصب‌هایتان به ۱‍۰ تا کاهش پیدا کرده است. این اتفاق به این علت رخ داده است که فیلتر دقیقا مثل تقویم عمل میکند و اطلاعات ۱ هفته تقویمی را به شما نشان می‌دهد. 
اگر می‌خواهید از فیلتری استفاده کنید که اطلاعات نصب ۷ روز گذشته را جدا از هفته‌ای که در آن هستید، به شما نشان دهد یا از فیلتر تاریخ دستی استفاده کنید و یا از فیلتر ۷ روز اخیر استفاده کنید. 


- عدم نمایش در نمودار: پایین صفحه لیست ترکرها می‌توانید عملکرد نمودارها را روی نمودار ببینید. با فعال کردن این آیکون برای هر ترکر، دیگر ترکر در نمودار نشان داده نمی‌شود.

 ![عکس مربوطه](http://uupload.ir/files/lqkb_chartdetail.png)
 
- انتقال به آرشیو: با انتخاب این آیکون، ترکر شما در لیست ترکرها نشان داده نمی‌شود.

 ![عکس مربوطه](http://uupload.ir/files/1may_archivedetail.png)

حالا که با کلیت نحوه نمایش ترکرها در پنل چابک آشنا شدید می‌توانیم ساخت ترکر در چابک را شروع کنیم. 


##  ساخت ترکر در چابک 

قبل از اینکه شروع به ساخت ترکر کنید، اجازه دهید با یک مثال از دنیای واقعی نحوه عملکرد یک ترکر را با هم مرور کنیم تا در پیاده‌سازی و اجرای کمپین‌های نصب بتوانیم، همه جوانب را بسنجیم. 

فرض کنید می‌خواهید کمپین جذبی برای یک اپلیکیشن رژیم غذایی اجرا کنید و می‌خواهید همه راه‌های 

- جذب کاربر از طریق تبلیغات کلیکی با آژانس‌های تبلیغاتی 
- جذب کاربر از طریق اسکن QR code روی تبلیغات محیطی 
- جذب کاربر به کمک شبکه‌های اجتماعی ( اینفلوئنسرها)
- جذب کاربر با کمک کاربران قدیمی  و کمپین‌های ریفرال 
-  جذب کاربر به کمک طراحی صفحه فرود و ایمیل مارکتینگ 

بالا را برای اجرای کمپین انتخاب کنید. از طرفی می‌خواهید امکان تحلیل دقیق کمپین‌های مختلفی که در هر کدام از کانال‌های بالا منتشر می‌کنید را داشته باشید. مثلا: 

- اجرای کمپین به کمک تبلیغات کلیک درون‌برنامه‌ای با محتواها و  CTA های مختلف
- استفاده از QR code روی تبلیغات داخل مترو روی ایستگاه‌های به خصوص
-  استفاده از کمپین‌های شبکه‌های اجتماعی و انتخاب چندین اینفلوئنسر با محتواهای متفاوت
- استفاده از کاربران قدیمی برای جذب کاربران جدید و دریافت کد تخفیف
- ارسال ایمیل‌ با محتوا و CTA متفاوت و هدایت به صفحه لندینگ 

داشتن چه اطلاعاتی روی هر کمپین به داشتن تحلیل بهتر به شما کمک می‌کند؟‌

-  درآمد (Revenue) حاصل از کاربران با کدام کمپین( از کدام آژانس، با چه CTA ی و در چه زمانی) در دراز مدت بیشتر است؟
-  کدام ایستگاه مترو توانسته تعداد نصب (Install) بیشتر و تعداد Level Up  (Event) بیشتری را انجام داده است؟
- ارزش طول عمر مشتری (LTV)  در کدام یک از کمپین‌های اینفلوئنسرها بعد از گذشت ۶ ماه بالاتر است؟ 
- کدام کاربران، توانسته اند کاربر جدید جذب کنند؟ 
-  کاربران جذب شده از کدام کمپین توانسته‌اند مجموعه رویدادهای، Register و Fill weight و Fill Height و Click BMI را انجام دهند(Conversion Rate) . این کاربران از کدام کمپین‌های ایمیل و با چه CTA ای جذب شده اند؟

داشتن چنین اطلاعاتی تنها در صورتی ممکن است که از ترکرهای چند سطحی استفاده کنید. ترکرهای چند سطحی ساختاری شبیه به لینک‌های UTM عمل می‌کنند. 

در ادامه، با نحوه کار ترکرهای چند سطحی بیشتر آشنا می‌شویم. نکته بعدی این است که شما باید بتوانید کاربران را به همان استوری که می‌خواهید هدایت کنید. این یعنی، لینکی که کاربران اندرویدی برای دانلود اپ به آن نیاز دارند با لینکی که کاربران آی او اس از آن استفاده می‌کنند باید متفاوت باشد. از طرفی اگر برای کاربران دسکتاپ، یک صفحه فرود طراحی کرده‌اید؛ لازم است آن کاربران هم به یک URL از وب‌سایت هدایت شوند.

توجه داشته باشید، ترکرها صرفا لینک هستند. قبل از شروع ساخت ترکر به این توجه کنید که چه اطلاعات دیگری ممکن است در آینده برایتان مفید باشد. این پرسش از آنجا مهم می‌شود که شما می‌توانید از Call back ها پشت لینک ترکر استفاده کنید و اطلاعاتی را سمت تیم برنامه‌نویسی خودتان ارسال کنید. 

این Call back ها اطلاعاتی هستند که می‌توانند هنگام کلیک کاربر روی لینک ترکر( کلیک روی تبلیغ) یا هنگام نصب سمت تیم فنی شما فرستاده شود. به عنوان مثال شما می‌خواهید IP کاربرانی که روی تبلیغ شما کلیک می‌کنند را در پایگاه داده ذخیره کنید. یا اینکه می‌خواهید نوع اتصال کاربران در هنگام نصب را هم در سمت فنی ذخیره کنید. 


شما می‌توانید لیست کال‌بک‌ها را در لینک زیر ببینید.

- [کال‌بک‌های کلیک](https://doc.chabok.io/panel/tracker.html#%D8%AC%D8%AF%D9%88%D9%84-%D9%BE%D8%A7%D8%B1%D8%A7%D9%85%D8%AA%D8%B1%D9%87%D8%A7%DB%8C-%DA%A9%D8%A7%D9%84%D8%A8%DA%A9-%DA%A9%D9%84%DB%8C%DA%A9) 
-  [کال‌بک‌های نصب](https://doc.chabok.io/panel/tracker.html#%D8%AC%D8%AF%D9%88%D9%84-%D9%BE%D8%A7%D8%B1%D8%A7%D9%85%D8%AA%D8%B1%D9%87%D8%A7%DB%8C-%DA%A9%D8%A7%D9%84%D8%A8%DA%A9-%D9%86%D8%B5%D8%A8)

##ساخت ترکر 

در بخش ترکر، روی دکمه "ترکر جدید" کلیک کنید. در صفحه‌ای که برایتان باز می‌شود ۳ قسمت کلی را می‌بینید. 

**اطلاعات ترکر**، **مقصد**، **تنظیمات پیشرفته**. 

اجازه دهید با یک مثال، با هم یک ترکر چند سطحی بسازیم و نحوه گرفتن گزارش از ترکرهای جند سطحی را مشاهده کنیم. 

<p style="color: ">شما هر سال کمپین نوروزی اجرا می‌کنید و امسال هم کمپین نوروزی۹۸ را دارید برای  نصب اپ با KPI  تعداد ۱۰۰۰ نصب از طریق ۳ اینفلوئنسر اینستاگرام به‌نام‌های الف، ب و پ.
</p>

<p>این کمپین در ۲۰ روز اجرا می‌شود. هر اینفلوئنسر باید استوری تبلیغ نصب اپ را با ۳ محتوای منحصر بفرد  به نمایش بگذارد. 
   در انتهای این کمپین می‌خواهیم ببینیم، 
</p>

<p>کدام اینفلوئنسر و با کدام محتوا بیشترین مقدار conversion  را می‌آورد </p>

<p> کدام اینفلوئنسر و با کدام محتوا بیشترین تعداد رویداد Search را انجام داده</p>

## شروع کار با وارد کردن **اطلاعات ترکر**

نام کمپین و شبکه تبلیغاتی را وارد کنید و دکمه سطح‌بندی ترکر را روشن کنید. 

###  شبکه تبلیغاتی (Ad Network) 

حتی اگر نمی‌خواهید از ترکرهای چند سطحی استفاده کنید، لازم است نوع شبکه تبلیغاتی خود را انتخاب کنید. 

**Adad:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را عدد انتخاب کنید. 

**AdVenture:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را ادونچر انتخاب کنید. 

**Cafe Bazaar Search Ads:**

اگر می‌خواهید از سرچ اد کافه‌بازار برای گرفتن نصب اپ استفاده کنید، این گزینه را انتخاب کنید. لازم است بعد از ساخته شدن لینک ترکر، لینک را در پنل کافه بازار خود وارد کنید. برای آشنایی با این بخش، لینک زیر را مطالعه کنید: 

[تبلیغات کافه بازار](https://doc.chabok.io/panel/settings.html#%D8%AA%D8%A8%D9%84%DB%8C%D8%BA%D8%A7%D8%AA-%DA%A9%D8%A7%D9%81%D9%87-%D8%A8%D8%A7%D8%B2%D8%A7%D8%B1) 

**Daart:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را دارت انتخاب کنید.

**Deema:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را دیما انتخاب کنید.

**Default Tracker:**

**Emtiyaz:**

یک اپلیکیشن است که می‌توانید داخل آن، برای اپلیکیشن خودتان کمپین طراحی کنید. اگر می‌خواهید با امتیاز، کمپین اجرا کنید در قسمت شبکه تبلغاتی نام آن را انتخاب کنید.

**Hiamnet**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را هیام انتخاب کنید.

**Instagram:**

اگر می‌خواهید کمپینی برای نصب در اینستاگرام داشته باشید، از این گزینه استفاده کنید.

**Linkedin:**

اگر می‌خواهید کمپینی برای نصب در لینکدین داشته باشید، از این گزینه استفاده کنید.

**Magnet:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را دیما انتخاب کنید.

**MediaAd:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را مدیا اد انتخاب کنید.

**QR Code:**

ممکن است کمپین طراحی شده شما، کمپینی باشد که کاربران QR Code ی را اسکن کنند تا اپ را نصب کنند. اگر جنین کمپینی مدنظر دارید، در بخش شبکه تبلیغاتی گزینه QR Code را انتخاب کنید.

**Raaz:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را راز انتخاب کنید.

**Raykaad:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را رایکا اد انتخاب کنید.

**SMS:**

اگر می‌خواهید کمپین گرفتن نصب را با ارسال پیامک، اجرا کنید از این گزینه استفاده کنید. 


**Tapsell:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را تپسل انتخاب کنید.


**Tapsell Search Ads:**

اگر می‌خواهید از سرچ اد تپسل استفاده کنید، این گزینه را انتخاب کنید.


**Telegram:**

اگر کمپین شما قرار است در کانال‌های تلگرامی اجرا شود، این گزینه را در بخش شبکه‌های تبلیغاتی وارد کنید.

**Twitter:**

اگر می‌خواهید کمپینی برای نصب در توییتر داشته باشید، از این گزینه استفاده کنید.

**Yektanet:**

یک آژانس تبلیغاتی که می‌توانید کمپین‌های نصب را با آن اجرا کنید. اگر برای تبلیغات از این آژانس استفاده می‌کنید، شبکه تبلیغاتی را یکتانت انتخاب کنید.


>`نکته:`اگر کمپینی دارید که با آژانس خاصی نیست و روی هیچ کدام از کانال‌های بالا هم اجرا نمی‌شود. می‌توانید خودتان یک شبکه تبلیغاتی در این بخش بنویسید. مثلا اگر در کمپین شما قرار است کاربران وب‌سایت به صفحه فرود خاصی هدایت شوند و از آنجا روی استور مورد نظر کلیک کنند و اپ را دانلود کنند. در این حالت شما می‌توانید برای بخش شبکه تبلیغاتی گزینه‌ای مثل: صفحه فرود را تایپ و وارد کنید. 
        مشابه همین حالت، برای کمپین‌های ریفرال هم هست. در کمپین‌های زیفرال هم می‌توانید نام شبکه تبلیغاتی را عبارت دلخواهی  مثل دعوت تعریف کنید. 

>`نکته:` وقتی شما می‌خواهید با آژانس‌های تبلیغاتی کمپین نصب اجرا کنید، این آژانس‌ها از شما می‌خواهند تا متغیری را به عنوان Call Back در انتهای لینک ترکر اضافه کنید. وقتی شما با ترکر جابک کار می‌کنید و یکی از آژانس‌های تبلیغاتی که در لیست شبکه‌های تبلیغاتی قرار دارد را انتخاب می‌کنید، چابک به صورت خودکار، در انتهای لینک ترکر ساخته شما Call Back مربوط به آن‌ آژانس را اضافه می‌کند و دیگر لازم نیست شما چیزی به انتهای لینک ترکر اضافه کنید. بعد از ساخت لینک ترکرتان، می‌توانید با خیال راحت آن لینک را در اختیار آژانس‌ مربوطه بگذارید. 


>`توجه:`وقتی شما یکی از آژانس‌های تبلیغاتی را در قسمت شبکه تبلیغاتی انتخاب می‌کنید، در قسمت  تنظیمات پیشرفته، امکان فعال کردن کال‌بک از شما گرفته می‌شود. به همان علتی که در بالا توضیح دادیم. 


### یک سوال پر تکرار: 

**اگر در یک کمپین، می‌خواهیم از چند کانال برای گرفتن نصب استفاده کنیم، شبکه تبلیغاتی را روی کدام گزینه قرار دهیم؟**
شما برای هر کانال، باید یک لینک ترکر مجزا تعریف کنید. مثلا اگر برای کمپین نصب بهاره، می‌خواهید با آژانس رایکا اد، تپسل و دیما کمپین بروید باید ۳ لینک ترکر مجزا برای هر آژانس تعریف کنید. 


 ![عکس مربوطه](http://uupload.ir/files/vit2_tracker1.png)
 
 
 شما می‌خواهید کمپین‌های نوروزی سال‌های مختلف را یک جا داشته باشید. پس نام ترکر را کمپین نوروزی انتخاب می‌کنید.  
 حالا باید کمپین نوروزی ۹۸ و کمپین اینفلوئنسرها و محتواهای متفاوتشان را با لینک‌های مختلف از هم جدا کنید. 

حالا شما یک کمپین نوروزی ۹۸  دارید

 که در آن ۳ اینفلوئنسر مشارکت دارند . ( سطح اول)
هر اینفلوئنسر می‌تواند ۳ نوع محتوای متفاوت را نمایش دهد. ( سطح دوم) 
یعنی شما به ۹ لینک ترکر احتیاج دارید. 


لینک ترکر اول : مخصوص اینفلوئنسر  الف  با محتوای تبلیغ با انیمیشن ۱
لینک ترکر دوم: مخصوص اینفلوئنسر الف  با محتوای تبلیغ با انیمیشن ۲
لینک ترکر سوم: مخصوص اینفلوئنسر الف  با محتوای تبلیغ با انیمیشن ۳

لینک ترکر چهارم: مخصوص اینفلوئنسر ب با محتوای تبلیغ با انیمیشن ۱
لینک ترکر پنجم : مخصوص اینفلوئنسر ب با محتوای  تبلیغ با انیمیشن ۲
لینک ترکر ششم: مخصوص اینفلوئنسر ب با محتوای تبلیغ با انیمیشن  ۳ 

لینک ترکر هفتم : مخصوص اینفلوئنسر ج با محتوای  تبلیغ با انیمیشن ۱
لینک ترکر هشتم : مخصوص اینفلوئنسر ج با محتوای تبلیغ با انیمیشن  ۲ 
لینک ترکر نهم : مخصوص اینفلوئنسر ج با محتوای تبلیغ با انیمیشن  ۳


شما می‌دانید که لینک‌های ترکر اول تا سوم را به اینفلوئنسر الف می‌دهید و از او می‌خواهید در هر روز یکی از انیمیشن‌ها را به ترتیب استوری کند و لینک پشت استوری را این لینک ترکری که به او می‌دهید؛ قرار دهد. همین اتفاق برای لینک‌های ترکر چهارم تا ششم برای اینفلوئنسر ب و لینک‌های ترکر هفتم تا نهم برای اینفلوئنسر ج تکرار می‌شود.

دقت کنید آن چیزی که باعث ایجاد لینک ترکر جدید می‌شود تفاوت در محتواست. یعنی همه این لینک‌ها زیر شاخه کمپین‌ نوروزی ۹۸د است. پس سطح اول ثابت است. ۲ سطح باقی می‌ماند. هر کدام از این سطح‌ها می‌توانند ۳ حالت بگیرند. پس به تعداد ۳×۳ تا لینک منحصر بفرد خواهیم داشت. 


حال فرض کنید، می‌خواهیم لینک ترکر اول را بسازیم:‌ 


 ![عکس مربوطه](http://uupload.ir/files/sjf6_trackertree11.png)

برای هر کدام از لینک‌های ترکر به همین شکل عمل می‌کنیم. 
الان برای ساخت لینک دوم، سطح نام کمیپن و گروه تبلیغاتی ثابت است اما سطح خلاقانه مقدار جدید تبلیغ با انیمیشن ۲ را می‌گیرد. پس لازم است یک ترکر جدید اضافه کنیم. 

 ![عکس مربوطه](http://uupload.ir/files/w7w0_trackertree12.png)


همین اتفاق برای لینک‌های دیگر نیز می‌افتد. 


>`نکته:`همیشه ترتیب سطح‌بندی را رعایت کنید. یعنی سطح‌ها را از بالا به پایین و به ترتیب ازشبکه تبلیغاتی،  نام کمپین، گروه تبلیغاتی، خلاقانه به صورت کامل پر کنید و هرگز سطح پایین را بدون نوشتن سطح‌های بالاتر وارد نکنید. مثلا اگر، سطح گروه تبلیغاتی خالی است، شما نباید برای سطح خلاقانه مقدار وارد کنید. 



برای پیدا کردن ارتباط بین ترکرهای چند سطحی و پارامترهای UTM می‌توانید لینک زیر را مطالعه کنید.  
[سطح‌بندی پویای ترکر](https://doc.chabok.io/panel/tracker.html#%D8%B3%D8%B7%D8%AD%D8%A8%D9%86%D8%AF%DB%8C-%D9%BE%D9%88%DB%8C%D8%A7) 



ادامه کار با وارد کردن **مقصد ترکر**

کاربران شما یا از گوشی‌های آی او اس استفاده می‌کنند، یا از اندروید. ممکن است در یک کمپین خاص بخواهید کاربران را به صفحه لندینگ هدایت کنید. برای همین، باید کاربران هر سیستم عامل را به مقصد صحیح خودشان هدایت کنیم. 


- در قسمت لینک پیش‌فرض: لینک صفحه لندینگ را وارد کنید. 

دکمه بر اساس پلتفرم را روشن کنید.

- در قسمت اندروید، فقط نوع استور را انتخاب کنید. لازم نیست لینک اپلیکیشن روی استورهای اندروید را وارد کنید، چون چابک خودش می‌تواند آن را پیدا کند. اگر گزینه مارکت را انتخاب کنید، دستگاه از کاربر می‌پرسد که می‌خواهد لینک را با کدام استوری که روی گوشی‌اش دارد، باز کند. 

- در قسمت آی او اس، لینک دانلود از استور آی او اس را وارد کنید. 

 ![عکس مربوطه](http://uupload.ir/files/nhej_trackerdestination.png)
 
 

### پایان کار با تنظیمات پیشرفته ترکر  


در این قسمت می‌توانید، کال‌بک‌هایی که در بالا در مورد آن‌ها صحبت کردیم را به لینک ترکر اضافه کنید. همچنین می‌توانید محدوده اتریبیوشن را مشخص کنید. 


شما می‌توانید لیست کال‌بک‌ها  و نحوه استفاده از آن‌ها  را در لینک زیر ببینید.


[کال‌بک‌های کلیک](https://doc.chabok.io/panel/tracker.html#%D8%AC%D8%AF%D9%88%D9%84-%D9%BE%D8%A7%D8%B1%D8%A7%D9%85%D8%AA%D8%B1%D9%87%D8%A7%DB%8C-%DA%A9%D8%A7%D9%84%D8%A8%DA%A9-%DA%A9%D9%84%DB%8C%DA%A9)


[کال‌بک‌های نصب](https://doc.chabok.io/panel/tracker.html#%D8%AC%D8%AF%D9%88%D9%84-%D9%BE%D8%A7%D8%B1%D8%A7%D9%85%D8%AA%D8%B1%D9%87%D8%A7%DB%8C-%DA%A9%D8%A7%D9%84%D8%A8%DA%A9-%D9%86%D8%B5%D8%A8)


[نحوه استفاده از کال‌بک‌های پویا](https://doc.chabok.io/panel/tracker.html#%DA%A9%D8%A7%D9%84%D8%A8%DA%A9-%D8%AF%D8%A7%DB%8C%D9%86%D8%A7%D9%85%DB%8C%DA%A9-dynamic-callback)


شما با تعیین محدوده اتریبیوشن مشخص می‌کنیید چه مقدار فاصله بین کلیک روی لینک ترکر ( تبلیغ) تا نصب اپلیکیشن مجاز باشد. ترکر نصب‌هایی که بعد از این پنجره زمانی اتفاق بیفتد را به عنوان نصب رد شده می‌شمارد. یعنی اگر فاصله بین کلیک روی لینک ترکر تا تبلیغ در ترکری با محدوده اتریبیوشن ۶ ساعت، ۷ ساعت باشد؛‌ این نصب رد می‌شود. 


 ![عکس مربوطه](http://uupload.ir/files/s0s_trackeradvanced.png)




##   ترکر چابک و کوتاه‌کننده لینک ‌


اگر می‌خواهید از لینک ترکر چابک به گونه‌ای استفاده کنید که کاراکترهای کمی داشته باشد. یا اینکه در بعضی محیط‌ها مثل اینستاگرام، در بعضی حساب‌ها ممکن است نتوانید لینکی که از این قسمت می‌گیرید را به صورت مستقیم در لینک استوری بگذارید. 
در این شرایط لازم است، از کوتاه‌کننده‌های لینک استفاده کنید. ترکر چابک با کوتاه‌کننده‌های …. تست شده و می‌توانید از این کوتاه‌کننده‌ها استفاده نید و اطمینان داشته باشید که هم لینک ترکر به درستی کار می‌کند و هم اینکه گزارشات آنالیتیکس ترکرتان به درستی، به روز‌رسانی می‌شوند. 



(اطمینان حاصل شود)
‌








 





