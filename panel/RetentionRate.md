---  
id: RetentionRate  
title:نصب ارگانیک  
layout: panel
permalink: panel/RetentionRate.html  
---  

<br>


#  نرخ بازگشت (Retention Rate) 


نرخ بازگشت نشان‌دهنده درصد کاربران یکتایی است که در یک بازه زمانی مشخص، حداقل ۱ بار اپلیکیشن را باز کرده‌اند به تعداد کل کاربران در همان بازه زمانی مشخص است.  نرخ بازگشت به بازاریابان دیجیتال نشان می‌دهد که چه درصدی از کل کاربران، بعد از اولین نصب هنوز هم از اپلیکیشن استفاده می‌کنند. نرخ بازگشت، معیار مناسبی برای سنجش میزان تعاملی است که کاربران با اپلیکیشن برقرار کرده‌اند. 

<br>


## چرا اندازه‌گیری نرخ بازگشت برای کسب‌و‌کارها حیاتی است؟ ‌

نرخ بازگشت، معیاری است که مشخص می‌کند در بازه‌های زمانی مختلف اپلیکیشن شما چه عملکردی از خود نشان داده است. به طور کلی هر چه‌قدر نرخ بازگشت بیشتر باشد، نرخ تعامل کاربران با اپلیکیشن بالاتر است. در این حالت فرصت‌های درآمد زایی از کاربران هم بیشتر می‌شود.
بررسی نرخ بازگشت این دید را به شما می‌دهد که چرا کاربران تعامل خودشان با اپلیکیشن را از دست می‌دهند. دانستن نقاطی از اپلیکیشن که تعامل کاربر با اپ، از بین می‌رود، می‌تواند شما را از نقاط تماسی که به خوبی با کاربران ارتباط برقرار نمی‌کند آشنا کند. 


<br>


## اندازه‌گیری نرخ بازگشت کاربران در چابک 


تحلیل نرخ بازگشت کاربران و بررسی رخدادهایی که بیشترین مقدار ریزش بعد یا قبل از وقوع آن‌ها صورت گرفته، به شما نشان می‌دهد که برای یک بازه زمانی مشخص لازم است چه هدفی را برای رسیدن انتخاب کنید. به عنوان مثال در بازه زمانی ۱ ماهه، هدفی برای افزایش تعداد کاربران فعال در مرحله‌ای خاص از قیف فروش، تعیین کنید.
 
در تعیین اهداف و نقاطی که تعامل کاربر با اپلیکیشن شما از بین می‌رود، به عادات رفتاری کاربران در حوزه‌ای که در آن فعالیت می‌کنید، توجه کنید. مثلا، کاربران چند روز قبل از پرواز، یک اپلیکیشن خرید بلیط و رزرو هتل را دانلود می‌کنند و ممکن است تا دفعه بعدی که قصد سفر دارند دلیلی برای استفاده از اپلیکیشن نداشته باشند. در چنین اپلیکیشن‌هایی که مشتری مراحل سفر خود را خیلی سریع طی می‌کند و اساسا بازگشت کاربر خیلی سریع اتفاق نمی‌افتد، تعیین بازه‌های زمانی برای بهبود نرخ بازگشت مسئله‌ای است که باید به آن توجه کرد. این یعنی، به عنوان مثال، بهبود نرخ بازگشت کاربران در طی بازه زمانی ۱ هفته‌ای برای چنین صنعتی بی معنی است در حالیکه در اپلیکیشنی که در حوزه کالاهای تند مصرف فعالیت می‌کند، بازه زمانی۷ روزه بازه‌ای منطقی است.


<br> 
