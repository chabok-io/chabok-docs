---
id: funnel
title: فانل
layout: panel
permalink: panel/funnel.html
next: tracker.html
---

# چرا چابک؟!

## فانل چیست؟

 فرض کنید از هر ۱۰۰ کاربری که وبسایت شما را باز می‌کند، ۵۰ کاربر به استفاده از سرویس شما علاقه‌مند شوند و از همان ۵۰ کاربر فقط ۲۰ کاربر واقعا مشتری شما ‌شوند. به طور طبیعی شما دوست دارید بدانید چه اتفاقی برای ۸۰ نفری که مشتری نشدند افتاده است؛ و اینکه **دلیل خروجشان چه بوده ‌است**. 

به همین ترتیب آنالیز با فانل، تکنیک یا متدی است تا **با مشاهده مسیر حرکت کاربر در رسیدن به یک هدف** بتوانید شناسایی کنید کجا کاربران از مسیر خارج می‌شوند. در نتیجه آن، بتوانید **موانع سر راه کاربر را بشناسید**.

در واقع روش کار فانل، **شکستن مسیر حرکت کاربر به گام‌های جدا جدا** با هدف شناسایی منابع کلیدی ترافیک‌خور و منابع کلیدی ریزش است.

 دلیل قیفی شکل بودن این آنالیز هم این است که طبیعتا همه کاربران مسیر را کامل طی نمی‌کنند و از یک جایی ریزش می‌کنند. مهم‌ترین کار فانل هم همین است که **جای ریزش را شناسایی کند**. 


<img src="http://uupload.ir/files/8cnu_funnel.png" alt="enter image description here" style="width: 850px">

<br>

### انواع فانل

به طور کلی می‌توان فانل‌ها را به ۳ نوع **جذب، فعال‌سازی و وفاداری** بخش‌بندی کرد. 

#### فانل جذب

در فانل جذب، هدف مشخص شده **آوردن کاربران جدید** است. در نتیجه مسیر حرکت باید به نصب یا ثبت‌نام کاربر ختم شود.

<img src="http://uupload.ir/files/vssq_aquisition-funnel.png" alt="enter image description here" style="width: 850px">

<br>

#### فانل فعال‌سازی

در فانل وفاداری، هدف مشخص شده **مشتری شدن کاربران است**. یعنی کاربران جذب شده سرویس یا محصول شما را خریداری کنند.

<img src="http://uupload.ir/files/r1t7_activation-funnel.png" alt="enter image description here" style="width: 850px">

<br>

#### فانل وفاداری

در فانل درآمدزایی، هدف تکرار خرید است. یعنی کاربر **به طور پیوسته از شما خرید کند**.

<img src="http://uupload.ir/files/4fxj_loyalty-funnel.png" alt="enter image description here" style="width: 850px">

<br>

### نکاتی در ایجاد فانل

باید این نکته را در نظر داشته باشیم که هدف از تحلیل با فانل، خروجی ۱۰۰٪ گرفتن و از دست ندادن هیچ کاربر در طول مسیر نیست. بلکه شناسایی هوشمند نقاط ضعف و قدرت تماس اپلیکیشن است. در این راستا برای ایجاد فانل باید گام‌های زیر را طی کنیم:

۱- هدف مسیر را مشخص کنید. (مانند ثبت‌نام، خرید و افزودن به سبد خرید)

۲- همه مسیرهای ممکن به هدف را تعیین کنید. (**به تعداد مسیرها فانل خواهید داشت**)

۳- رفتارها یا رویدادهای هر مسیر را مشخص کنید.

<!--

## لیست فانل‌ها

اولین قسمتی که از فانل با آن مواجه می‌شوید، لیست آنان به ترتیب ایجادشان است. 

>`نکته:` توجه داشته باشید که در لیست فانل‌ها، فقط آن‌هایی که سنجاق شده‌اند نمایش داده می‌شوند.

در این صفحه به **ایجاد فانل** هم دسترسی دارید.

-->

## ایجاد فانل

### انتخاب مراحل (رویدادها)

اولین کار برای ایجاد فانل، مشخص کردن مسیری است که می‌خواهید روند ریزش کاربر را در آن ببینید است. برای این این کار، کافیست تا مراحل یا همان رویدادها را انتخاب کنید.

### ترتیب مراحل

از نظر ترتیب دو نوع فانل داریم: 
 
  - **فانل با رعایت ترتیب**:

در این نوع فانل کاربران باید حتما همه مراحل را به ترتیبی که شما ایجاد کردید طی کنند.
 برای مثال اگر فانل شما ۳ مرحله‌ای (**الف، ب، ج**) باشد، فانل‌های زیر حساب می‌شوند:
 
۱. **ج** → **ب** → **الف**   
۲. **ج** → ی → **ب** → ه→ و → **الف**

 - **فانل عادی** (بدون رعایت ترتیب):

در این نوع فانل نیازی نیست کاربران همه مراحل را به ترتیب بروند تا در فانل حساب شوند و فقط انجام مرحله اول برای ورود به فانل کافی است.
 برای مثال اگر فانل شما ۳ مرحله‌ای (**الف، ب، ج**) باشد، فانل‌های زیر حساب می‌شوند:
 
۱. **ج** → **ب** → **الف**   
۲. **ج** → **ب** → ج → **الف**   
۳. **ج** → ی → **ب** → ه→ و → **الف**

مراحل **و، ه و ی** رویداد یا مراحلی هستند که شما در فانل وارد نکردید و کاربر به طور تصادف آن‌ها را انجام داده است.

>‍`نکته:` در فانل عادی که ترتیب مراحل اهمیت ندارد، شما می‌توانید روند صعودی هم داشته باشید و یک مرحله از مرحله قبلش بیش‌تر کاربر داشته باشد. این امر به این دلیل است که کاربر ممکن است از روی یک مرحله بپرد و مستقیم مرحله بعدی را انجام دهد. برای فهم بهتر به مثال زیر دقت کنید:

مثلا فانل شما از ۳ مرحله **بازدید، افزودن به سبد و خرید** ساخته شده است. فرض کنید کاربرانی بازدید و افزودن به سبد را انجام دهند و لی خرید را بلافاصله نکنند. مدتی بعد دوباره بازدید کنند و با توجه به پر بودن سبدشان، خرید را مستقیم انجام دهند. در این صورت کاربران انگار از افزودن به سبد پریده‌اند و در نتیجه در نمودار ممکن است آمار زمانی که از مرحله بازدید به افزودن به سبد می‌رسد کاهش یابد اما از مرحله افزودن به سبد تا خرید افزایش.

### تعیین بازه زمانی 

ممکن است بخواهید عملکرد فانل را در بازه‌های زمانی مختلف  ببینید.

### زمان قابل قبول کل مراحل 
در برخی رفتارهای کاربر، ممکن است بخواهید کاربران **تمام مراحل** را در مدت زمانی مشخص طی کرده باشند.

از این رو، شما می‌توانید حداکثر یا حداقل زمان قابل قبول کل مراحل را تعیین کنید. 


### زمان قابل قبول بین هر مرحله‌ 
در برخی رفتارهای کاربر، ممکن است بخواهید کاربران **هر مرحله** را در مدت زمانی مشخص طی کرده باشند.

از این رو، شما می‌توانید حداکثر یا حداقل زمان قابل قبول بین مراحل را تعیین کنید. 

![enter image description here](http://uupload.ir/files/4qoj_new-funnel.png)

## آنالیز فانل

پس از انتخاب مراحل و شروط فانل، دکمه **نمایش** را بزنید.

![enter image description here](http://uupload.ir/files/ru7k_funnel-stats_-_1.png)

### نمودار

نمودار نمایش داده شده را می‌توانید هم با **درصد** و هم **تعداد** کاربران مشاهده کنید. از طرف دیگر می‌توانید از نمودار خروجی (در فرمت‌های JPEG, PNG, PDF, SVG) بگیرید.

### جدول

جدول زیر نمودار به شما **سگمنت، نرخ تبدیل و زمان تقریبی** آن را نمایش می‌دهد.

>`نکته:` **به زودی** می‌توانید فانل را برای **سگمنت‌های مختلف** خود مشاهده کنید.
