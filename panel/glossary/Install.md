---  
id: Install  
title:نصب   
layout: panel/glossary  
permalink: panel/glossary/Install.html  
---  

<br>

##نصب (Install)  

زمانی یک نصب توسط [ترکر]()، شمرده می‌شود که کاربر یک اپلیکیشن را دانلود کند و برای اولین بار اپلیکیشن را باز کند. نصب، کلیدی‌ترین مرحله فرآیند جذب کاربر است. مدل [پرداخت به ازای نصب]()، هم بر اساس همین مفهوم نصب به وجود آمده است. 

<br>


### کمپین‌هایی که باید برای گرفتن نصب روی اپلیکیشن اجرا کنید 

اگر در مرحله‌ای هستید که نیاز به جذب کاربر جدید برای اپلیکیشن دارید، برای رصد تعداد نصب‌های اپلیکیشن به یک ترکر و ایده‌های خلاقانه برای اجرای کمپین‌های پر بازده نیاز دارید.  یکی از فاکتورهایی که برای پیاده‌سازی ایده‌های خلاقانه نصب، باید به آن فکر کرد، جذب کاربر از کانال‌هایی است که کم‌تر در بازار استفاده شده است. 
به عنوان نمونه، دعوت از کاربران وفادار خبرنامه ایمیلی برای نصب اپلیکیشن و استفاده از خدمات شما در قالب اپلیکیشن، دعوت از کاربران نسخه دسکتاپ سرویس برای نصب اپلیکیشن و کمک گرفتن از کاربران حاضر روی اپلیکیشن برای دعوت از دوستانشان به دانلود و نصب اپلیکیشن به کمک کمپین‌های رفرال. 


### گزارش نصب در ترکر چابک 


چابک در گزارشات داشبورد، تعداد نصب‌های رد شده که به علت [تقلب در تبلیغات موبایلی]() به وجود آمده است را حذف کرده و تعداد کل نصب‌های کمپین را نشان می‌دهد. این تعداد کل، شامل [نصب‌های ارگانیک]() و [نصب‌های غیر ارگانیک]() هر ترکر است.

<br>

 		