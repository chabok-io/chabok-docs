---  
id: trackersindetail  
title:امکانات پیشرفته ترکر  
layout: panel
permalink: panel/trackersindetail.html  
---  

<br>

بعد از آشنایی با نحوه تعریف ترکر و گزارشات معمولی که می‌توانید از ترکر‌ها بگیرید، بهتر است با امکانات پیشرفته‌تر ترکر چابک آشنا شوید. در این بخش با تعریف رویداد برای هر ترکر ، تعریف هدف برای هر ترکر ، تبلیغ‌دهنده‌ها و دادن دسترسی به شبکه‌های تبلیغاتی، استفاده از دیپ‌لینک‌ها و تعریف کمپین‌های ریفرال آشنا می‌شوید. 


##تعریف رویداد برای ترکر 

قبل‌تر در بخش **رویداد و اتریبیوت**، در مورد ماهیت رویدادها و نحوه تعریف رویدادها و تنظیم اتریبیوت برای رویدادها صحبت کردیم. حال می‌خواهیم برای ترکرها رویداد تعریف کنیم. این قابلیت کمک می‌کند تا بتوانید ترکرهای مختلف را از نظر نرخ انجام رویدادهایی که برایتان مهم است کاربران بعد از نصب، یا حتی مدت‌ها بعد از نصب انجام دهند بررسی کنید. 



فرض کنید کمپین نصبی از منابع نصب مختلف اجرا کرده‌اید، در ساده‌ترین حالت ممکن شما می‌توانید نرخ انجام شدن رویداد Addtocart را برای ترکرهای مختلف ( یعنی روی منابع جذب مختلف) با یکدیگر مقایسه کنید. این مقایسه نه فقط در زمان اجرای کمپین که مادامیکه کاربر هنوز اپلیکیشن شما را روی گوشی خود دارد، قابل رصد کردن است. 


برای تعریف رویداد، فقط کافی‌است تا بعد از **ساخت ترکر** ، وارد بخش جزییات ترکر شوید. و روی دکمه افزودن رویداد کلیک کنید. 


 ![عکس مربوطه](http://uupload.ir/files/15gv_unnamed.png)
 

صفحه باز شده به شما این امکان را می‌دهد تا یکی از رویدادهایی که قبل‌تر تیم فنی شما در اپلیکیشن تعریف کرده است، را انتخاب کنید. 


برای آشنایی با نحوه پیاده‌سازی رویدادها در ترکر ، راهنمای مربوط به هر پلتفرم را در زیر مطالعه کنید. 


[اندروید](https://doc.chabok.io/android/tracker.html#%DB%B2%DB%B1-%D8%B1%D8%B5%D8%AF-%D8%B1%D9%88%DB%8C%D8%AF%D8%A7%D8%AF%D9%87%D8%A7-tracking-events)


[آی او اس](https://doc.chabok.io/ios/tracker.html#%DB%B2%DB%B1-%D8%B1%D8%B5%D8%AF-%D8%B1%D9%88%DB%8C%D8%AF%D8%A7%D8%AF%D9%87%D8%A7-tracking-events)

اگر هم‌چنان روی پنل تستی چابک هستید، می‌توانید منوی آبشاری نام رویداد را باز کنید تا نمونه رویدادهای تعریف شده ما را ببینید. 


یکی از رویدادها را انتخاب کنید و آن را ذخیره کنید. از این به بعد اتفاق افتادن این رویداد برای این ترکر و زیر مجموعه‌های آن ( ترکرهای سطح پایین‌تر) اعمال می‌شود و نرخ انجام شدن آن‌ در ستونی مجزا به نمایش در می‌آيد.


یکی از پرکاربرد ترین رویدادهایی که می‌توانید برای ترکر‌هایتان تعریف کنید، رویداد درآمد است. این رویداد مقدار پولی که کاربر داخل اپلیکیشن شما خرج می‌کند را به شما نشان می‌دهد. 


>`نکته:`فرض کنید شما از ۲ ماه پیش تا همین لحظه، کمپین فعالی برای نصب اپ دارید و  ترکری را ۲ ماه پیش در پنل جابک تعریف کردید، هفته گذشته یک رویداد purchase به همین ترکر اضافه کرده‌اید. 
        شما وارد گزارشات ترکر می‌شوید و فیلتر زمانی ۷ روز اخیر را وارد می‌کنید. در صفحه گزارشات عددی را برای نرخ انجام رویداد purchase می‌بینید. مثلا ۱۴.۸٪ .
        برای شما این سوال پیش می‌آید، که: این ۱۴.۸٪ کاربران، آیا کاربرانی هستند که در این یک هفته اخیر که هدف purchase را به ترکر اضافه کرده‌اید به اپ جذب شده اند یا نه؟ 
        در اینجا ذکر ۲ نکته بسیار مهم الزامی‌است . 


>`**نکته اول:**`رخ دادن رویداد در ترکر چابک، زمانی شمرده می‌شود که عمل purchase رخ دهد. یعنی یک کاربر می‌تواند ۳ بار purchase کرده باشد، یک کاربر می‌تواند ۱۰ بار purchase کرده باشد و یک کاربر می‌تواند تا کنون purchase انجام نداده باشد. 


>`**نکته دوم:**`این ۱۴.۸٪ به کاربرانی اشاره می‌کند که از زمان تعریف رویداد purchase تا همین الان، این رویداد را انجام داده‌اند. این کاربران می‌توانند کاربرانی باشند که همان ۲ ماه پیش و در ابتدای کمپین شما اپ را نصب کرده‌اند یا می‌توانند کاربرانی باشند که ۲ روز پیش اپ شما را نصب کرده‌اند. یعنی وقتی شما رویدادی روی ترکر تعریف می‌کنید، چابک از آن لحظه به بعد رخ دان آن رویداد را برای همه کاربرانی که روی آن ترکر فعال هستند، رصد می‌کند. 
پس شما نمی‌توانید نتیجه بگیرید که نرخ انجام رویداد ۱۴.۸٪ در ۷ روز اخیر، برای کاربرانی است که از ۷ روز پیش ترکر را نصب کرده‌اند. شما می‌توانید اینطور نتیجه بگیرید که در این کمپین ۲ ماهه، نرخ انجام رویداد برای تمام کاربران، طی ۷ روز اخیر ۱۴.۸٪ بوده است. 


>`توجه:`توصیه می‌کنیم، حتما قبل از تعریف ترکر و اجرای کمپین، به رویدادها و آماری که بعد از اجرا برای تحلیل کمپین نیاز دارید، خوب دقت کنید و از همان ابتدای کمپین، رویدادها و هدف‌های مورد نظر خود را به ترکر اضافه کنید. 


برای آشنایی با نحوه پیاده‌سازی رویدادها درآمد در ترکر ، راهنمای مربوط به هر پلتفرم را در زیر مطالعه کنید. 


[اندروید](https://doc.chabok.io/android/tracker.html#%D8%B1%D8%B5%D8%AF-%D8%AF%D8%B1%D8%A2%D9%85%D8%AF-tracking-revenue)

[آی او اس](https://doc.chabok.io/ios/tracker.html#%D8%B1%D8%B5%D8%AF-%D8%AF%D8%B1%D8%A2%D9%85%D8%AF-tracking-revenue)


##  تعریف هدف برای ترکر  


شما می‌توانید برای ترکرها، هدف هم تعریف کنید. یک بار دیگر به گزارش ترکرهای پنل تستی چابک نگاه کنید. 


 ![عکس مربوطه](http://uupload.ir/files/7dq_unnamed_(1).png)
 
 شما برای هر کمپین تارگتی دارید که تحت عنوان نرخ تبدیل قابل اندازه ‌گیری است. برای اینکه بتوانید نرخ تبدیل هر کمپین را محاسبه کنید، باید برای هر ترکر یک هدف تعریف کنید. **تا قبل از تعریف هدف برای ترکر، چنین ستونی برایتان نمایش داده نمی‌شود.**
 
 
 این هدف می‌تواند هر چیزی باشد، مثال:‌

کاربرانی که از **نسخه ۳.۳.۰** اپلیکیشن استفاده می‌کنند و **درآمد** بالای ۵۰۰،۰۰۰ هزار تومان در اپ ایجاد کرده‌اند و آخرین رویداد **بازدید از صفحه پرداخت نهایی** را ۲ روز پیش مشاهده کرده‌اند.
 
 
  در این کمپین فرضی تارگت شما این است که تعداد  کاربرانی که بالای ۵۰۰،۰۰۰ هزار تومان خرید می‌کنند و همیشه آخرین باری که به صفحه پرداخت نهایی یک محصول می‌روند، حداکثر ۲ روز قبل بوده باشد و  آخرین نسخه اپلیکیشن را دارند را تا ۰.۲٪ **افزایش** دهید. برای اینکه ببینید آیا این تارگت در این کمپین محقق می‌شود یا نه، باید نرخ تبدیل این مجموعه از اتفاقات را داشته باشید. 


>`توجه:`در این قسمت شما کاربران را دسته‌بندی نمی‌کنید. بلکه روی شروطی خاص، میزان تحقق تارگت خود را روی کلیه کاربران می‌سنجید. یعنی شما روی همه کاربرانی که توسط یک ترکر جذب کرده‌اید، میزان رسیدن به تارگت خودتان را اندازه‌گیری می‌کنید.
        کاربرد دسته‌بندی کاربران (segmentation) ،  روی اجرای کمپین و رصد نحوه تعامل کاربران با بخش‌های مختلف اپلیکیشن است و ربطی به تعیین میزان اثر بخشی کمپین‌های نصب اپ با ترکر ندارد.


 ![عکس مربوطه](http://uupload.ir/files/ff3f_cpg_tracker.png)
 
 
 توجه داشته باشید، در تعریف هدف می‌توانید شرط برقراری همه شرط‌ها یا یکی از شرط‌ها را انتخاب کنید. 


در هنگام انتخاب هر یک از فیلترها، دقت کنید که فیلترها بر اساس **اتریبیوت‌های کاربران** و **اتریبیوت‌های رویدادها** ساخته می‌شوند.


 یعنی برخی از اطلاعات اتریبیوت سیستمی و رویدادهای سیستمی (در صورت تعریف رویداد) به صورت پیش فرض در این فیلترها می‌آیند. اما برای داشتن فیلترهای بیشتر لازم است اتربیوت‌های سفارشی کاربر و رویدادهای سفارشی کاربر را تعریف کنید. 


برای آشنایی بیشتر با این ۲ مفهوم می‌توانید بخش‌های زیر را مطالعه کنید: 


کاربر و اتریبیوت 
رویداد و اتریبیوت 


بیشتر بخوانید: [تفاوت هدف و رویداد](https://doc.chabok.io/panel/tracker.html#%D8%AA%D9%81%D8%A7%D9%88%D8%AA-%D8%B1%D9%88%DB%8C%D8%AF%D8%A7%D8%AF-%D9%88-%D9%87%D8%AF%D9%81)


##  تبلیغ‌دهنده‌ها و دسترسی به آژانس 
 
 
 شما ممکن است بخواهید همان کاری را که روی view های آنالیتیکس در کمپین‌های تبلیغاتی انجام می‌دهید را اینجا هم تکرار کنید. یعنی یک view تعریف کنید و به آژانسی این view را بدهید تا بتواند نتیجه کمپینی که با او اجرا کرده‌اید را با ترکر چابک ببیند. 

برای این کار لازم نیست شما یک حساب کاربری جدید به کل پنل‌تان اضافه کنید فقط کافی است روی ترکری که می‌خواهید، به آژانس مورد نظر دسترسی دهید. برای این‌کار وارد بخش جزییات ترکر مورد نظر شوید ( از داخل صفحه گزارشات، زیر ستون دستورات ) 

 ![عکس مربوطه](http://uupload.ir/files/wgib_detailtracker_(1).png)
 
 با باز شدن بخش جزییات ترکر می‌توانید به سادگی به یک آژانس دسترسی دهید، تا اطلاعات مربوط به همان ترکری که روی آن، این دسترسی را تعریف کرده‌اید را ببینید.

 ![عکس مربوطه](http://uupload.ir/files/cxwn_agancy.png)


با زدن این دکمه، شما به صفحه‌ای هدایت می‌شوید که فقط کافی است ایمیل فردی که می‌خواهید به او دسترسی دهید را وارد کنید. 

بعد از این مرحله، یک لینک دعوت برای ایمیل وارد شده ارسال می‌شود تا بتواند اطلاعات ترکر دسترسی داده شده، را ببیند.


>`نکته:`در ترکرهای چند سطحی، اگر شما به یک ایمیل روی هر سطحی دسترسی بدهید، این دسترسی به ترکرهای زیر مجموعه هم منتقل می‌شود. یعنی در شکل زیر، اگر به یک نفر روی ترکر، **نوروز** دسترسی بدهید، آن فرد می‌تواند اطلاعات  ترکرهای **محتوای الف** و **محتوای ب** را هم ببیند.



 ![عکس مربوطه](http://uupload.ir/files/jm3j_kipk_subtracker-chart.png)
 
 
 فردی که ایمیل او را در صفحه دعوت، وارد کردید، ایمیلی با مضمون زیر دریافت می‌کند. چنانچه این فرد، قبلا روی هیچ ترکری دسترسی نگرفته باشد، لازم است به عنوان یک شخص در پنل چابک ثبت‌نام کند. 

 ![عکس مربوطه](http://uupload.ir/files/rxqn_trackeraccess.png)
 
 
 همان طور که در تصویر بالا می‌بینید، به این فرد اطلاع داده می‌شود که چه **اپلیکیشنی** از او دعوت کرده و هم‌چنین قرار است روی کدام **ترکر** دسترسی بگیرد. 


>`نکته:`هر ایمیل می‌تواند روی چندین ترکر و اپلیکیشن مختلف دسترسی بگیرد. بعد از اینکه هر ایمیل یک بار روی چابک ثبت‌نام کرد در دفعات بعد فقط لازم است روی پنل لاگین کند و به لیست ترکرهایش دسترسی پیدا کند. 


با کلیک روی **"ثبت‌نام در پنل چابک"**، به صفحه ثبت‌نام هدایت خواهد شد. لازم است تا این فرد نام کاربری و رمز عبوری برای ورود به پنل چابک و دیدن ترکرهای خود انتخاب کند. 


 ![عکس مربوطه](http://uupload.ir/files/udbi_register.png)
 
 در مربع قرمز رنگ، ایمیل این فرد به صورت پیش‌فرض وارد می‌شود و غیر قابل تغییر است. 

با وارد کردن اطلاعات و انتخاب رمز عبور و زدن دکمه ثبت‌نام، این فرد به صفحه ورود به پنل هدایت می‌شود. 


 ![عکس مربوطه](http://uupload.ir/files/34jw_register2.png)
 
 
 ایمیل این فرد، به عنوان نام کاربری و رمز عبوری که در مرحله قبل وارد کرده به عنوان رمز عبور تعریف شده است. 

با وارد کردن اطلاعات، این میهمان به اپلیکیشن‌ها و ترکرهایی که اجازه دارد، دسترسی پیدا می‌کند. 


 ![عکس مربوطه](http://uupload.ir/files/wmhc_apps.png)
 
 
با کلیک روی اسم اپلیکیشن، این فرد می‌تواند اطلاعات مربوط به ترکرهایی که روی آن دسترسی گرفته را ببیند. 


>`توجه:` اگر شما به عنوان یک اکانت منیجر از یک آژانس یا یک فرد سوم، لینک دسترسی به ترکرهای چابک را دریافت کردید، به این نکته توجه کنید.
اگر حسابی که به شما دسترسی داده، روی اکانت‌های sandbox چابک بوده، برای لاگین در دفعات بعد روی لینک زیر کلیک کنید:‌
```
https://sandbox.push.adpdigital.com/login
```
اگر حسابی که به شما دسترسی داده، روی اکانت‌های production چابک بوده، برای لاگین در دفعات بعد روی لینک زیر کلیک کنید:‌
```
https://panel.push.adpdigital.com/login
```

>`نکته:` از قابلیت افزودن دسترسی به ترکر می‌توانید برای کار با اینفلوئنسرها یا دادن دسترسی به هر فرد سومی که مطمئن هستید می‌خواهید اطلاعات یک ترکر را با او به اشتراک بگذارید؛ استفاده کنید. 


## استفاده از دیپ‌لینک‌ها  

فرض کنید در یک کمپین بهاره، صفحه فرود خاصی را روی اپلیکیشن طراحی کرده‌اید که با فیلترهایی مثل ارزان‌ترین کالاها و کالاهای تخفیف خورده، آماده شده است. در این کمپین، می‌خواهید کاربران بعد از نصب اپلیکیشن، به صورت خودکار حتما به آن صفحه فرود خاص هدایت شوند و وقت خود را برای پیدا کردن صفحه کالاهایی که می‌توانند انتخاب مناسبی برای خرید آن‌ها باشد، هدر ندهند. 

در این حالت می‌توانید در هنگام تعریف ترکر، از دیپ‌لینک استفاده کنید. 

برای آشنایی با کاربرد دیپ‌لینک‌ها و انواع کمپین‌هایی که می‌توانید با آن‌ها اجرا کنید، مقالات زیر را مطالعه کنید. 

[چرا باید از دیپ‌لینک‌ها در اجرای کمپین‌های نصب اپ، استفاده کنید.](https://blog.chabok.io/why-to-use-deep-link-in-app-installation-campaign/)


ممکن است این سوال برایتان پیش بیاید، که این دیپ‌لینک را چه‌طور باید پیدا کنید. شما کافی است از تیم فنی موبایل بخواهید تا دیپ لینک مربوط به صفحه خرید را به شما بدهند و آن‌ را در این قسمت وارد کنید. حتما از تیم فنی خود بخواهید تا مستندات پیاده‌سازی دیپ‌لینک در ۲ پلتفرم اندروید و آی او اس را مطالعه کنند. 

برای آشنایی با نحوه پیاده‌سازی دیپ‌لینک در ترکر ، راهنمای مربوط به هر پلتفرم را در زیر مطالعه کنید. 

[اندروید](https://doc.chabok.io/android/deeplink.html)

[آی او اس](https://doc.chabok.io/ios/deeplink.html)


 ![عکس مربوطه](http://uupload.ir/files/tjb6_deeplink.png)
 
 
 در این نوع کمپین‌ها، بعد از تعریف لینک‌های اندروید، آی او اس و صفحه لندینگ وب‌سایت (اگر دارید) ، لینک صفحه مقصد داخل اپلیکیشن را در قسمت دیپ‌لینک وارد کنید، تا کاربران بعد از کلیک روی لینک ترکر نصب، ابتدا به استور برای نصب هدایت شوند و بعد از نصب، به صورت خودکار صفحه لندینگ مورد نظر شما برایشان باز شود. 
 
 
## کمپین‌های ریفرال  


کمپین‌های ریفرال، کمپین‌هایی هستند که در آن‌ها از کاربران فعلی اپلیکیشن خواسته می‌شود تا از چند نفر از دوستان خود بخواهند تا اپلیکیشن شما را نصب کنند و در عوض، کد تخفیف یا اعتبار دریافت کنند. آنچه در اجرای کمپین‌های ریفرال اهمیت دارد، پیدا کردن تعداد کاربران و نام کاربرانی است که توسط هر کاربر قدیمی به اپ دعوت شده. 


[لینک مشاهده ویدیو و آموزش ساخت ترکر کمپین ریفرال](https://doc.chabok.io/guides/how-to-run-referral-campaign.html)


>`نکته:`همانطور که در بخش اول نکات ساخت ترکر گفتیم، شما نمی‌توانید سطح‌های بالای ترکرهای چند سطحی را خالی بگذارید. از طرفی، تعریف شبکه تبلیغاتی (Ad Network) برای هر ترکر **الزامی** است. در کمپین‌های ریفرال، شما می‌توانید خودتان شبکه تبلیغاتی را عبارتی مثل **دعوت** یا **دعوت از دوستان** وارد کنید.


بعد از ساختن لینک ترکر برای کمپین‌های ریفرال، باید آن لینک را در اختیار برنامه‌نویس موبایل قرار دهید تا در انتهای لینک، پارامتر label را وارد کند. 


جزییات پیاده‌سازی فنی کمپین‌های ریفرال 

[اندروید](https://doc.chabok.io/android/tracker.html#%DB%B6-%D9%82%D8%A7%D8%A8%D9%84%DB%8C%D8%AA-%D8%AF%D8%B9%D9%88%D8%AA-%D8%AF%D9%88%D8%B3%D8%AA%D8%A7%D9%86)

[آی او اس](https://doc.chabok.io/ios/tracker.html#%DB%B5-%D9%82%D8%A7%D8%A8%D9%84%DB%8C%D8%AA-%D8%AF%D8%B9%D9%88%D8%AA-%D8%AF%D9%88%D8%B3%D8%AA%D8%A7%D9%86)


بعد از آن از او بخواهید تا لینک را در هر کجای اپلیکیشن که از قبل برای دعوت کاربران به اجرای کمپین و دعوت از دوستان، در نظر گرفته‌اید؛ بگذارد. 

>`توجه:`در نهایت لینک ترکر برای کمپین‌های ریفرال چیزی شبیه به این لینک است که با توجه به متفاوت بودن شناسه کاربری، کاربران؛ شما برای هر کاربر یک لینک منحصر بفرد دارید.
 
 
```
https://a.chabok.io/fr5Jfv?label=userId_101
``` 






