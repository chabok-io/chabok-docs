---
id: journey
title: سفر مشتری (جرنی)
layout: panel
permalink: panel/journey.html
next: tracker.html
---


## مبدا: سفر مشتری دقیقا چیست؟

در دنیای موبایل مارکتینگ تمام تلاش‌ها برای رسیدن به این هدف است که با **هر کاربر جوری که دوست دارد، در زمانی که تمایل دارد و مرتبط با علایق و کاری که انجام می‌دهد تعامل کنیم**. این هدف شاید ایده‌آل‌ مارکترها تلقی شود. اما از آن جایی که کاربران شما یکی دو تا نیستند و هرکدام هم رفتارهای خاص خودشان را دارند، شاید رسیدن به این هدف مقداری ناممکن  شود.


**سفر مشتری** و اجرای آن **جدیدترین** و **ممکن‌ترین** راهکار برای هدف بالا است. اگر بخواهیم آن را تعریف کنیم باید بگوییم:

 خلق یک تجربه کامل برای کاربر و هدایت او طی مرحله‌های مختلف با **مرتبط‌ترین و زمان‌مندترین تعامل** از مناسب‌ترین کانال در رسیدن به هدف است.

### خب چجوری خلق این تجربه کامل شکل می‌گیرد؟

در ابتدا باید بگوییم که خودتان را جای کاربر بگذارید.

- فکر می‌کنید کاربرانتان چه اهدافی را درون اپلکیشنتان دنبال می‌کنند؟ همه حالت‌ها را بنویسید و خوب بشناسید.

- حالا به این فکر کنید در رسیدن به آن اهداف، کاربر چه مسیرهایی را ممکن است طی کند؟ آن حالت‌ها را هم بنویسید.

- در آخر به این فکر کنید که در طول مسیر یا نقاط تماس کاربر، دوست داشتید چگونه با شما تعامل می‌شد که باعث ادامه مسیر و رضایت شما می‌شود؟

**شناسایی، پاسخ و برنامه‌ریزی به سوالات بالا دقیقا** رویکرد سفر مشتری را توصیف می‌کند.


با دید پیاده‌سازی و ابزاری سفر مشتری باید بگوییم که منطق حاکم: «**اگر این اتفاق افتاد، این کار را انجام بده**» است.

### یک مثال از سفر مشتری در عمل

خب توضیح و توصیف بسه. بریم سراغ یک مثال عینی و مورد استفاده (Usecase) از سفر مشتری:

فرض کنید یک فروشگاه آنلاین دارید و خب طبیعتا یکی از اهداف کاربرانتان **خرید موفق** است. اما مشکلی که آمار به شما نشان می‌دهد، این است که **آمار خرید نسبت به آمار افزودن محصول به سبد خرید خیلی کم‌تر** است. 

در این صورت شما فرصت دارید تا با طراحی یک سفر کاربر، آمار خرید را به سبد خرید نزدیک کنید و یا اصطلاحا ترک سبد خرید را کاهش دهید.

بهتر است برنامه و اقدامات را موردی برای خودتان مانند زیر بنویسید:

- **مشکلی که با آن رو به رو هستیم**: ترک سبد خرید

- **هدف اصلی**: خرید

- **مخاطبان**: کاربرانی که محصول به سبد اضافه می‌کنند اما آن را نمی‌خرند.

- **برنامه یا نقشه**: انگیزه دادن با یک کد تخفیف ۱۵ درصدی

- **استراتژی اجرای نقشه**: به طور خاص تعامل با کاربرانی که خرید نمی‌کنند در طول ۳ روز

	-	زیر نظر داشتن همه کاربرانی که افزودن به سبد خرید داشتند.
	-	با آن‌هایی که خرید نکردند، تعامل کنید. (مثلا کد تخفیف بفرستید براشون)
	-	سپس ۱ یا ۲ روز منتظر بمانید و تعاملتان را از کانال دیگر امتحان کنید. (مثلا پیامک)
	-	تعامل را بازهم با کاربرانی که هنوز خرید نکردند انجام دهید (برای آخرین بار)

## ایستگاه اول: بهترین رویکرد برای برنامه‌ریزی یک سفر

این که چه رویکردی برای برنامه‌ریزی یک سفر داشته باشیم و از کجا شروع کنیم، خیلی مهم است. یک پیشنهاد این است که گام‌های زیر را بردارید:  

#### ۱- شناسایی مشکلی که می‌خواهیم حل کنیم

در این گام باید از خودتان بپرسید که با این سفر می‌خواهید **چه مشکلی را حل کنید**؟

ترک سبد خرید، ترک عملیات ثبت‌نام، بازدیدهای کم و کوتاه، برنگشتن به اپلیکیشن، آپدیت نکردن، سفارش ندادن، لایک نکردن و ...

#### ۲- تعیین هدف

در این گام حالا باید از خودتان بپرسید که **می‌خواهید کاربران چه کاری را انجام دهند**؟ دقت کنید که آن کار یا هدف کاملا ملموس باشد. 


خرید، ثبت‌نام، بازدید، بازگشت، آپدیت، سفارش و ...

#### ۳- شناسایی مسیرهای ممکن برای رسیدن به آن هدف

پس از تعیین هدف، باید شناسایی کنید که کاربر در رسیدن به هدف **چه مسیری و مراحلی** را طی می‌کند. به عبارت دیگر نقاط تماس مورد نیاز برای رسیدن به هدف چیست؟

مثلا برای خرید رویدادهایی مانند بازدید، افزودن محصول به سبد خرید، ثبت‌نام، عبور از صفحات Checkout

#### ۴- تعیین مخاطبان سفر

از خودتان بپرسید **برای چه کاربرانی** قرار است سفر اجرا شود؟ در واقع مشکلی که می‌خواهیم حل کنید و بهبود دهید، بیش‌تر چه کاربرانی را شامل می‌شود؟

مثلا کاربران جدید، غیر فعال، بدون خرید

#### ۵- برنامه‌ریزی سفر

پس از شناسایی وضعیت، باید به نقشه کشیدن و برنامه‌ریزی سفر فکر کنید. این که چه برنامه‌ای برای نقاط تماس دارید؟ چه نوع تعاملی در هر نقطه می‌خواهید داشته باشید؟ تعاملات از چه کانالی صورت بگیرد؟

مثلا تصمیم داریم برای کاربرانی که ترک سبد خرید کردند، با انتظار کد تخفیف بفرستیم و انگیزه خرید را افزایش دهیم. اگر باز هم خرید نکرد، باز هم با مدتی انتظار از یک کانال دیگر (مثل پیامک) کد تخفیف را بفرستیم و به همین ترتیب تعامل را ادامه دهیم.

#### ۶- تعیین نقشه اجرا

پس از برنامه‌ریزی یک تعامل، می‌توانید روی نحوه اجرای آن تمرکز کنید. می‌توانید محتوای خلاقانه خود را آماده کنید، و تصمیم بگیرید هر کدام در چه نقطه تماس و چه زمانی به کاربر ارسال شوند.

## ایستگاه دوم: پنل و آشنایی با لیست سفرها

### قابلیت‌ها (دستورات)

در ابتدا که وارد منوی سفر می‌شوید، لیست سفرهای خود را خواهید دید. هر سفری به جز نمایش جزئیات کلی سفر (مثل نام، شرط ورود، هدف)، یک سری دستورات دارد که عبارتند از:

#### فعال‌سازی

اولین دستوری که در اختیار دارید، فعال‌سازی و یا غیر فعال‌سازی سفرتان است که هر موقع خواستید می‌توانید سفرتان را از کار بندازید.

#### آرشیو

هر موقع دیدید که کارتان با یک سفر به صورت موقت تمام شده، می‌توانید آن را آرشیو کنید و در لیست مشاهده‌اش نکنید.

#### حذف

با این دستور هم هر موقع احساس کردید که دیگر به یک سفر نیاز ندارید، می‌توانید آن را حذف کنید.

![](http://uupload.ir/files/l4da_journey-commands.png)

## ایستگاه سوم: چگونه سفر بسازیم؟

برای ساخت سفر در پنل، باید ۵ مرحله زیر را به ترتیب طی کنید:

### هدف

 در اولین مرحله، باید **عنوان و هدف نهایی** سفر خود را تعیین کنید.
 
#### نام‌گذاری (عنوان)

در اینجا نامی که استفاده می‌کنید در لیست سفرها با همان نام، سفرتان را مشاهده خواهید کرد. توصیه می‌کنیم نام را مرتبط‌ترین حالت ممکن بگذارید. مثلا می‌توانید مشکلی که قرار است سفر شما آن را حل کند به عنوان نام قرار دهید.‌ (مانند ترک سبد خرید)

#### تعیین هدف یا اهداف

هدف نهایی سفر در واقع همان رویداد یا اتفاقی است که سفر را به سرانجام می‌رساند و کاربر با انجام آن با موفقیت از سفر خارج می‌شود. همینطور معیاری است با آن می‌توانید سفرتان را ارزیابی کنید. مثلا در مورد ترک سبد می‌توانید خرید را به عنوان هدف قرار دهید. چابک تا ۳ هدف برای هر سفر را پشتیبانی می‌کند.


همچنین هر هدف یک پنجره ‌زمانی قابل قبولی دارد که از زمان ارسال پیام تا رسیدن به هدف محاسبه می‌شود. در صورت خارج بودن از پنجره زمانی که تعیین کردید، کاربر حساب نخواهد شد.

### شرط ورود

در مرحله دوم، باید تعیین کنید که رخ دادن/ندادن چه اتفاقی باعث می‌شود کاربر وارد سفری که طراحی می‌کنید شود. در تعیین شرط ورود شما ۸ نوع یا جنس اتفاق می‌توانید انتخاب کنید:

#### رویداد

کاربر با انجام یک عمل مشخص (مانند بازدید، نصب، ثبت‌نام، افزودن به سبد، سفارش، رزرو، کامنت، لایک، خرید) وارد سفر می‌شود. آن عمل در واقع رویدادی است که شما تعیین می‌کنید.

#### تکرار رویداد
کاربر با چند بار انجام یک عمل مشخص وارد سفر می‌شود.

#### رفتار رها شده

کاربر با تکمیل نکردن یک فرایند به سفر وارد می‌شود. مثلا محصولی را به سبد اضافه کرده اما خرید رانجام نداده. 

#### به روز شدن پروفایل

کاربر با هر تغییری در اطلاعات پروفایلش وارد سفر می‌شود. این تغییر را شما انتخاب می‌کنید. مثلا مقدار یک خصوصیت (اتریبیوت) کم یا زیاد شده یا اصلا یک خصوصیت اضافه شده باشد.

#### سگمنت

کاربر با ورود/ خروج از سگمنت مورد نظر به سفر وارد می‌شود.

#### محدوده 

کاربر با ورود/خروج از موقعیت مکانی وارد سفر می‌شود. مثلا کاربری از یک کیلومتری فروشگاه فیزیکی شما عبور کند. 

#### وب سرویس

با رخ دادن اتفاق خارج از اپلیکیشن (از طریق فراخوانی وب‌ سرویس) کاربر وارد سفر می‌شود.

#### از فایل
با بارگذاری فایل کاربران به پنل، کاربر وارد سفر می‌شود.

### مخاطبان

### تنظیمات

### طراحی سفر

## ایستگاه چهارم: طراحی سفر

### شروع براساس

![enter image description here](http://uupload.ir/files/mk2d_1.png)

### ارسال

![enter image description here](http://uupload.ir/files/3vho_2.png)

### اعمال

![enter image description here](http://uupload.ir/files/wjmu_3.png)

### بررسی

![enter image description here](http://uupload.ir/files/9o6x_4.png)
### کنترل مسیر

![enter image description here](http://uupload.ir/files/vbib_5.png)

## مقصد: آنالیز سفر مشتری به چه صورت است؟
