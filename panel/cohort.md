---
id: cohort
title: کوهورت
layout: panel
permalink: panel/cohort.html
next: tracker.html
---

## کوهورت چیست؟

منظور از کوهورت، دسته‌ای از کاربران است که **رفتار مشترکی در یک محدوده زمانی** انجام داده‌اند. مثلا کاربرانی که در طول هفته گذشته خرید کرده‌اند، در یک کوهورت قرار می‌گیرند.


به طور کلی کوهورت به شما کمک می‌کند تا به سوال‌هایی مانند زیر پاسخ دهید:

- چه تعداد از کاربران پس از ثبت‌نام در اپلیکیشن ماندنی می‌شوند؟

- چه درصدی از کاربرانی که صفحه محصول خاصی را بازدید کردند، بعد از آن برگشتند و آن را خریداری کردند؟


### هشدار: کوهورت همان سگمنت نیست!

معمولا سگمنت و کوهورت یکی در نظر گرفته می‌شوند اما این دو مفهوم **کاملا جدا هستند**. 

در سگمنت کاربران براساس ویژگی‌هایی که دارند مانند سن، جنسیت، موقعیت مکانی و ... دسته‌بندی می‌شوند. و لزوما تجربه مشترکی در یک زمان خاص ندارند.

 به عنوان مثال این موارد **سگمنت هستند نه کوهورت**:

- پسران نوجوانی که فوتبال دوست دارند

- خانم‌های میان‌سالی که تهران به دنیا آمده‌اند

- کاربرانی که از دستگاه‌های شیائومی استفاده می‌کنند

همانطور که می‌بینید، این کاربران ویژگی‌های مشترکی دارند اما تجارب مشترک در یک زمان نه. هدف کوهورت، در واقع جدا کردن افراد در گروه‌ها و سگمنت‌هایی مانند بالاست. این جداسازی با همان **تجربه مشترک** انجام می‌شود که **در یک محدوده زمانی** اتفاق می‌افتد.

مثلا در موارد بالا می‌توان اینگونه **کوهورت** ایجاد کرد:

- پسران نوجوانی که فوتبال دوست دارند و در ماه گذشته توپ خریداری کرده‌اند

- خانم‌های میان‌سالی که مهر ماه در تهران به دنیا آمده‌اند 

- کاربرانی که از دستگاه‌های شیائومی استفاده می‌کنند و در هفته گذشته بازدید داشته‌اند

از این می‌توان نتیجه گرفت **تعداد زیادی کوهورت در سگمنت‌ها می‌تواند وجود داشته باشد**. پس کوهورت‌ها خیلی **ریزتر و جزئی‌تر** از سگمنت‌ها هستند. 


## ایجاد کوهورت

در ایجاد کوهورت به این ۳ نکته دقت کنید:

- کوهورتی که ایجاد می‌کنید قرار است در پاسخ به چه سوالاتی شما را کمک کند؟

- چه رفتارها یا رویدادهایی مناسب این پاسخ به این سوالات هستند؟

- پس از آن کوهورت‌ها را مقایسه کنید و براساس داده‌ها ارزیابی کنید.

برای ایجاد کوهورت فقط کافیست داخل تب کوهورت بروید و با انتخاب **رویداد اول و رویداد بازگشتی** و دو مورد زیر آمار را مشاهده کنید.

- نمایش نمودار به صورت

این که نمودار روزانه، هفته‌ای یا ماهانه بازه زمانی رویداد بازگشتی را نشان دهد.

- تنظیم بازه زمانی 

از رویداد اول تا چه مدتی کوهورت نمایش داده شود. 

![enter image description here](http://uupload.ir/files/iwv8_create-cohort.png)

## تحلیل کوهورت

تحلیل کوهورت روی **فعالیت** گروه‌ها تمرکز می‌کند و به شما امکان می‌دهد تا گروه‌ها را **مقایسه کنید**.

تحلیل کوهورت به مارکترها کمک می‌کند تا با مقایسه گروه‌های کاربران، از عملکرد واقعی کمپین‌ها مطلع شوند. به عنوان مثال با کوهورت می‌توانید تکرار خرید گروه‌های کاربرانی که از منابع نصب مختلف () جذب می‌شوند را اندازه بگیرید. اینگونه می‌توانید بفهمید افزایش خرید مربوط به کدام کانال جذب بوده و صرفا به خاطره افزایش کاربران نبوده.

یکی دیگر از استفاده‌های متداول کوهورت، اندازه گیری نرخ بازگشت کاربران است. طوری که شما می‌توانید نرخ بازگشت را در روز‌ها، هفته‌ها و یا ماه‌های مختلف بررسی کنید. فقط کافیست دو رویداد شروع و بازگشتی را **بازدید** قرار دهید و نمودار مربوط را مشاهده کنید.


#### رنگ‌ها

در جدول آمار کوهورت، **شدت تیرگی رنگ نشان دهنده حجم کاربران** است. اینطور هر چه **تیره‌تر** باشد، حجم کاربران **بالاتر** است. 

- با این قابلیت شما می‌توانید در یک نگاه حداکثر یا **ماکسیمم** کاربرانی رویداد بازگشتی (مثلا خرید یا بازدید) را در یک روز خاص (یا هفته یا ماه) انجام دادند را ببینید.

#### ردیف‌های جدول

هر ردیف جدول آماری نشان‌دهنده **یک کوهورت** است.
