---
id: dashboard
title: داشبورد
layout: panel
permalink: panel/dashboard.html
next: tracker.html
---

پنل **زنده** چابک با داشتن یک رابط کاربری ساده و **هوشمند** به همه اعضای تیم شما امکان می‌دهد تا به راحتی از امکانات پلتفرم چابک برای **ارتقای تعامل با کاربرانتان** بهره ببرید.

اولین قسمت پنل چابک به **داشبورد** اختصاص دارد. این داشبورد در پنج قسمت اصلی **[ترافیک](/panel/dashboard.html#ترافیک)**، **[گروه‌ها](/panel/dashboard.html#گروهها)**، **[رفتار](/panel/dashboard.html#رفتار)**، **[مخاطبین](/panel/dashboard.html#مخاطبین)** و **[پراکندگی جغرافیایی](/panel/dashboard.html#پراکندگی-جغرافیایی)** (در صورت استفاده از خدمات مکانی) **آمار تحلیلی** کاربرانتان را برای کمک به درک رفتارشان در اختیار شما قرار می‌دهد. آمار این صفحه **لحظه‌ای** است و به صورت آنی به‌ روز‌ رسانی می‌شود. برای درک راحت‌تر روند جهشی آمار، معیار‌های مختلف آنالیتیکس در قالب **نمودار‌های** متنوع و کاربردی نشان داده شده‌اند.

<Br>

>`نکته:` برای نگهداری آمار داشبورد می‌توانید هر یک از نمودار‌ها را در فرمت‌های `PNG` ،`JPEG` و `PDF`، `SVG` ذخیره کنید و یا مستقیما آن‌ها را چاپ نمایید. 

<Br>

### ترافیک

در قسمت بالای تب **ترافیک**، معیارهایی از عملکرد اپ شما به صورت کلی آمده است تا روزانه برای آگاهی از آخرین تغییرات، آن‌ها را بررسی نمایید. این معیارها عبارتند از تعداد کل **نصب** (با در نظر گرفتن نصب هر کاربر **یکتا** و نصب **فعال**)، **ریزش**، **کاربر فعال**، **کاربر غیر فعال** و میزان **بازدید** که در قسمت پایین با جزئیات بیشتر آمده‌اند.

![عکس مربوطه](http://uupload.ir/files/63cj_dashboard-panel-doc-chabok.io.png)
<Br>

پس از آمار کلی، نمودارهای هر یک قابل مشاهده است که روی تعداد **کاربر**، **بازدید**، **نرخ بازگشت**، **صندوق پیام**، **نوتیفیکیشن**، **نصب**، **کاربر جدید**، **حذف و ریزش**  تمرکز دارند. هر کدام از این معیارها در **بازه‌های زمانی مختلف (ماه، هفته، روز و در برخی موارد ساعت)** برای تحلیل شما به صورت جداگانه نمایش داده شده است.

![عکس مربوطه](http://uupload.ir/files/429h_analytics2.png)
<Br>

##### بازدید

هر بار که اپ شما در دستگاه کاربر باز شود، یک **بازدید** حساب می‌شود. به عبارت دیگر هر زمانی که `SDK` چابک روی اپ شما باز شود (که این اتفاق پس از نصب چابک، هر وقت اپ شما باز شود رخ می‌دهد) یک بازدید رقم می‌خورد. شما می‌توانید بازدید‌ها را در روزهای **ماه جاری** و **هفته جاری** مشاهده کنید.

##### کاربر

در این قسمت شما می‌توانید **تعداد کاربرانی** که از اپ شما استفاده کرده‌اند (بازدید داشتند) در روز‌های **ماه جاری** **هفته جاری** مشاهده کنید. 

##### نرخ بازگشت

**نرخ بازگشت** برای ارزیابی عملکرد اپلیکیشن‌تان بسیار پر اهمیت است و به شما کمک می‌کند تا از **بازگشت** یا استفاده مجدد کاربران از اپلیکیشن‌تان در زمان‌بندی‌های مختلف **پس از نصب** مطلع شوید. نحوه محاسبه آن بدین صورت است: تعداد **بازدید روز** منهای **نصب روز** تقسیم بر تعداد **کل نصب تا روز قبل آن**. نرخ بازگشت روزانه را می‌توانید در روزهای **ماه جاری** مشاهده کنید.

##### صندوق پیام

تمام پیام‌هایی (**صندوق پیام چابک**) که شما در **ماه جاری** برای کاربرانتان ارسال می‌کنید به تفکیک **تحویل شده**،‌ **در صف** و **رد شده** را می‌توانید بررسی کنید. 

- **تحویل شده**: پیام‌هایی که با موفقیت به دستگاه مخاطب تحویل داده شده است. 

- **در صف**: پیام‌هایی که ارسال شده‌اند اما کاربر هنوز برای دریافت آن‌ها اپ را باز نکرده است. 

- **رد شده**: پیام‌هایی که ارسال آن‌ها با خطا مواجه شده است. 

>`نکته:` به طور کلی پیام‌های صندوق چابک ممکن است با دو خطا مواجه شوند:
>
>`Device not found`: این خطا به معنای این است که چابک کاربر مورد نظر را پیدا نکرده است. دلیل آن می‌تواند اشتباه وارد کردن شناسه کاربری (`userId`) به هنگام ارسال پیام یا نصب نکردن نسخه جدید اپ شما که چابک را همراه خود دارد باشد.
>
>`Subscrption not found`: این خطا به معنای عضو نبودن کاربر مخاطب در کانالی که پیام را ارسال کرده‌اید است.
>
>برای اطلاعات بیشتر در مورد این خطاها می‌توانید مستندات آن را در صفحه [پیام‌ها](https://doc.chabok.io/panel/inbox.html#%D8%AE%D8%B7%D8%A7%D9%87%D8%A7) مطالعه کنید.

##### نوتیفیکیشن

این نمودار آمار **نوتیفیکیشن‌های** شما را در ۷ روز گذشته و به تفکیک پلتفرم‌ها نمایش می‌دهد. همچنین در این نمودار می‌توانید **آمار و دلیل ارسال‌های ناموفق** خود را مشاهده و کنترل کنید. برای آشنایی با خطاهای ارسال نوتیفیکیشن صفحه پیام‌‌ها> بخش [خطا‌ها](/panel/inbox.html#جدول-خطاها) را حتما مطالعه کنید. 

##### نصب

آمار **نصب‌ دستگاه‌ها** را می‌توانید در ساعت‌های **روز جاری** بررسی کنید. این نصب‌ها به تفکیک **اندروید،‌ آی‌اواس و وب** نشان داده شده‌اند.

##### کاربر جدید

**کاربر جدید** در واقع همان **نصب یکتا** است (نصب هر کاربر نه هر دستگاه). آمار کاربران جدید را می‌توانید در روزهای **ماه جاری** مشاهده کنید.

##### حذف و ریزش

چابک **روزانه** به طور خودکار توکن‌های کاربران را بررسی می‌کند. بنابراین به محض اینکه کاربری اپلیکیشن شما را از دستگاه خود حذف کند خبردار می‌شود. این کار را چابک به تفکیک **دستگاه** انجام می‌دهد. برای همین پس از یک حذف،‌ با توجه به ثبت همه دستگاه‌های یک کاربر با **یک شناسه‌ کاربری**، چابک بقیه دستگاه‌های آن کاربر را بررسی می‌نماید و در صورت **پیدا نکردن دستگاه فعال دیگری** از آن کاربر، آن را **ریزش** (Churn) می‌نامد. 

>`نکته:` آمار حذف و ریزش فقط در **حساب‌های عملیاتی** روزانه به روز رسانی می‌شوند.

شما می‌توانید علاوه بر مشاهده نمودارها، گزارش حذف و ریزش کاربرانتان را از پنل دریافت کنید و در صورت داشتن **شماره همراه یا ایمیل** آن کاربران، از چابک بخواهید تا محتوایی را با هدف بازگشت آن‌ها به اپ خود پیامک یا ایمیل کند.

![عکس مربوطه](http://uupload.ir/files/nvgv_churnreport.png)

<Br>

### گروه‌ها

با چابک شما می‌توانید کاربرانتان را در گروه‌ها و دسته‌های مختلفی قرار دهید. این دسته‌بندی‌ها **سگمنت**، **کانال** و **تگ** هستند. 

![عکس مربوطه](http://uupload.ir/files/hsw4_5o8d_group.png)

<Br>

##### سگمنت

یکی از مهم‌ترین عامل تاثیرگذاری و هدفمندی پیام، **انتخاب هوشمند مخاطب** آن است. قابلیت سگمنت یا همان **گروه‌بندی پیشرفته** راهی برای شما فراهم می‌کند تا کاربرانتان را با اعمال و ترکیب فیلترهای متعدد و متنوع از جمله **موقعیت مکانی** و **رفتارهای او** دسته‌بندی کنید و بتوانید پیام‌های خود را با حداکثر بازخورد ارسال کنید.

>`نکته:` در این قسمت می‌توانید سگمنت‌هایی را که در بخش کاربران>[سگمنت](/panel/users.html#سگمنت) **سنجاق** کرده‌اید با فیلترها، تعداد کاربران و نمودار مشاهده کنید. در صورتی که هیچ سگمنتی نمایش داده نشده باشد، به این معناست که شما در پنل>کاربران>سگمنت هیچ کدام را **سنجاق** نکرده‌اید.
>`نکته`: به کمک این قسمت می‌توانید یوزرآیدی تمام کاربرانی که در بخش سگمنت بودند را  به طور مستقیم **دانلود** کنید و آن‌ها را به فرمت csv و در قالب فایل اکسل مشاهده کنید. 

![عکس مربوطه](http://uupload.ir/files/wwhh_segment-in-panel.png)


##### کانال

پیام رسانی بین سرور چابک و کلاینت‌ها روی **کانال‌** انجام می شود. بنابراین برای دریافت پیام، کلاینت باید در کانال مربوط به آن عضو (**subscribe**) شود. چابک به طور پیش‌فرض کلاینت را عضو یک کانال خصوصی به ازای شناسه کاربر می‌کند. کانال‌ها به منظور گروه‌بندی کاربران برنامه شما استفاده می‌شوند و می‌توانید با استفاده از آن به سادگی پیامی را به صورت جمعی برای کاربران خود ارسال کنید. مثلا در یک اپلیکیشن اطلاع‌رسانی یا خبری، هر یک از کاربران در زمینه‌های مختلفی همچون اخبار سیاسی، ورزشی یا اجتماعی علاقه‌مندی خود را در برنامه ثبت می‌کنند و انتظار دارند پس از انتشار اخبار در زمینه مورد نظر، بلافاصله از انتشار خبر جدید مطلع شوند. با استفاده از قابلیت ارسال پیام روی کانال‌ها می‌توانید با انتشار یک پیام، همه کاربرانی که در آن کانال عضو هستند را مطلع کنید.  

در این بخش می‌توانید تمام کانال‌ها و کاربرانی که روی آن‌ها عضو هستند را مشاهده کنید.

##### تگ

شما از طریق **تگ** می‌توانید کاربرانتان را بر اساس ویژگی‌های مورد نظرتان دسته‌بندی و برچسب‌گذاری کنید و براساس آن نحوه تعامل با آنان را رقم بزنید. آمار اعضای تگ‌ هم مانند کانال‌ها نمایش داده شده است. برای آشنایی با نحوه تگ گذاری روی کاربران می‌توانید صفحه **گروه‌بندی کاربران** را در مستندات هر پلتفرم مطالعه کنید.

در این بخش می‌توانید تمام تگ‌ها و کاربرانی که آن را دارند مشاهده کنید.

<Br>

### رفتار

در این تب رفتارهای کاربر شما از طریق **رصد** تمام رویداد‌های کاربری و رویدادهای سیستمی که در اپ شما اتفاق می‌افتد، قابل مشاهده است.

![عکس مربوطه](http://uupload.ir/files/4nr0_user-event-and-system-event.png)
<Br>

##### رویداد‌های کاربر

رویداد‌های کاربر در واقع رفتارهایی هستند که کاربران در اپلییکشن شما ثبت کردند و توسط چابک رصد می‌شود. این رفتارها می‌تواند هر اتفاقی در اپ شما باشد، مانند کلیک کردن روی چیزی، اضافه به سبد، سفارش دادن، لایک کردن،‌ کامنت نوشتن و ... . تعداد این رویدادها به صورت نگاه کلی در هفته جاری و ماه جاری قابل مشاهده است.

> ‍‍‍`نکته:` برای تعیین و رصد این رفتارها، صفحه **رصد رویدادها** را در مستندات ([اندروید](https://doc.chabok.io/android/event-tracking.html)، [آی‌اواس](https://doc.chabok.io/ios/event-tracking.html) و [وب](https://doc.chabok.io/javascript/event-tracking.html))  مطالعه نمایید.


##### رویداد‌های سیستمی

رویداد‌های سیستمی در واقع رفتارهایی هستند که در اپلیکیشن رخ داده و مانند **موقعیت مکانی** (geo)، **مشاهده شدن پیام** (seen)، **وضعیت باتری**، **انتقال داده بین بکند و سرور** و ... در قالب نمودار در ۱۲ ساعت گذشته قابل مشاهده است.

<Br>

### مخاطبین

در این قسمت ابتدا آمار کاربران اپ شما در **اندروید**، **آی‌اواس**، **ویندوزفون**، **وب** با تفکیک به روز رسانی شده یا نشده و همینطور آمار **توکن‌های نادرست** و **کاربران بدون توکن** در قالب نگاه کلی آمده‌اند. پس از آن می‌توانید آمار کاربرانتان را براساس **ویژگی‌های دسترسی‌شان** به چابک مانند نوع اینترنت، گوشی، اپراتور، مدل آی او اس و اندروید، نسخه چابک، نسخه برنامه روی دستگاهشان و همینطور آمار **میانگین بازدید صفحه‌ها** بررسی کنید.  

![عکس مربوطه](http://uupload.ir/files/fgyv_version-operating-system_(1).png)

<Br>

### پراکندگی جغرافیایی   

در صورتی که شما از **خدمات مکانی** چابک استفاده کنید، در این تب می‌توانید **موقعیت کاربران** خود را در نقشه مشاهده کنید. با این قابلیت شما از پراکندگی کاربران خود را در مناطق مختلف شهری آگاه می‌شوید. 

موقعیت‌های این نمودار براساس **آخرین** موقعیتی است که چابک از کاربر دریافت کرده. دریافت موقعیت هر کاربر به این بستگی دارد که چگونه پیاده‌سازی را انجام داده‌اید. به عنوان مثال بعضی اپلیکیشن‌ها به محض باز شدن، موقعیت دریافت می‌کنند و بعضی‌ها پس از وقوع رویداد خاصی. 
 
![عکس مربوطه](http://uupload.ir/files/k12r_h9ov_location-distribution.png)
