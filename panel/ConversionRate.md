---  
id: ConversionRate  
title: نرخ تبدیل  
layout: panel
permalink: panel/ConversionRate.html  
---  

<br>


# نرخ تبدیل (Conversion Rate)  

نرخ تبدیل، عددی است که نشان می‌دهد چه تعداد از کل کاربران، هدف خاصی که کسب‌و‌کار به دنبال آن بوده است را انجام داده‌اند. برای محاسبه نرخ تبدیل باید تعداد کل کاربرانی که تبدیل شده اند ( عمل خاصی مثل کلیک روی یک دکمه را انجام داده‌اند) را به تعداد کل کاربران تقسیم کرد. 

<br>


## چرا اندازه‌گیری نرخ تبدیل برای کسب‌و‌کارها مهم است؟  

نرخ تبدیل مهم‌ترین فاکتور برای سنجش اثربخشی کانال‌های مختلف تبلیغاتی است. به عنوان مثال، اگر برای جذب کاربر جدید کمپین‌های نصب و جذب طراحی کرده‌اید، دغدغه‌ای برای پیدا کردن بهینه‌ترین کانال جذب کاربر خواهید داشت. یکی از فاکتورهایی که می‌تواند در تعیین اثربخشی کانال‌های جذب کاربر مهم باشد، مقدار نرخ تبدیل کاربران روی هر کانال است. 

<br>


## اندازه‌گیری نرخ تبدیل در چابک  

نرخ تبدیل فقط به ازای کلیک کاربران محاسبه نمی‌شود. تبدیل می‌تواند هر رویداد درون‌برنامه‌ای باشد. بازدید از صفحه محصول، وارد کردن اطلاعات حساب کاربری، انجام اولین جست‌و‌جو در اپلیکیشن، اضافه‌کردن کالا به سبد خرید و… . 
در مراحل مختلف حضور کاربر روی اپلیکیشن، می‌توان بر اساس رویدادهای مختلف، نرخ تبدیل کاربران را در بازه‌های زمانی مختلف اندازه گرفت و با هم مقایسه کرد. 


<br>






