---
id: usecase-automated-push
title: موارد استفاده پوش خودکار
layout: panel
permalink: panel/usecase-automated-push.html
---

با پوش خودکار می‌توانید ارسال پیام‌هایتان را براساس رفتار یا موقعیت مکانی **اتوماتیک** کنید و در بهترین زمان ممکن پیام متناسب بفرستید.

به عنوان مثال حدود ۸۰٪ از سبدهای خرید کاربران بدون پرداخت رها می‌شوند. با چابک می‌توانید به کاربر **یادآوری کنید** که آیتم‌هایی که انتخاب کرده هنوز در سبدشان موجود و در انتظار خرید است. برای کاهش سبدهای خرید رهاشده، می‌توانید یک پیام **خودکار** برای کاربرانی که به سبد خریدشان آیتم اضافه می‌کنند اما تا ۳ ساعت بعد آن خرید را تکمیل نمی‌کنند، تعیین کرده و آن‌ها را به تکمیل سفارش **ترغیب کنید**.

<Br>

### مزایای بکارگیری پوش خودکار (Automated Push)

شما می‌توانید پوش‌های خودکار را از قبل، با برنامه‌ریزی و هدف مشخصی برای کاربرانتان تعیین کنید و از **تعامل بیشتر کاربر** با اپ خود مطمئن شوید. به این صورت که شما پس از انتخاب مخاطب و محتوای پیام، **شرطی** را برای ارسال تعریف می‌کنید و چابک به محض رخ دادن آن شرط به طور **خودکار** پیام شما را ارسال می‌کند. به عنوان مثال شما می‌خواهید:
- هر کاربری که برای اولین بار وارد اپ شما می‌شود پیامی را به عنوان **خوش‌‌آمد** دریافت کند.

- به هر کاربری که به سبد خرید خود محصولی اضافه می‌کند، در صورت تکمیل نکردن سفارش، یک **یاد‌آوری** ارسال شود.

- هر کاربری که وارد **محدوده جغرافیایی** خاصی شد، پیامی را هنگام ورود و خروج دریافت کند.

- هر کاربری که صفحه خاصی از اپ شما را بازدید کند، پیامی مرتبط با آن صفحه دریافت کند.

این مثال‌ها فقط بخشی از کار‌هایی هستند که با پوش‌ خودکار می‌توانید انجام دهید؛ شما با توجه به نیاز اپلیکیشنتان می‌توانید **سناریوهای متفاوت‌تری** را پیش‌بینی کنید.

### راهنمای استفاده از پوش خودکار

فرض کنید می‌خواهید برای کاربرانی که به سبد خرید خود آیتمی را اضافه کردند اما تا یک زمان معین پس از آن (در اینجا مثلا ۱ روز) سفارش خود را ثبت نهایی نکرده‌اند، پوشی را برای یادآوری آنان و **افزایش آمار سفارش‌های خود** ارسال کنید. 

۱- ابتدا رویدادهای مورد نیاز خود را برای رصد آن‌ها تعریف کنید. در این مثال ما به دو رویداد **افزودن به سبد خرید** به عنوان رویداد فعال‌کننده و رویداد **خرید** به عنوان رویداد متوقف کننده نیاز داریم. 

> ‍‍‍`نکته:` برای آشنایی بیشتر با تعیین و رصد این رفتارها صفحه **رصد رفتار درون‌برنامه‌ای** را در مستندات ([اندروید](https://doc.chabokpush.com/android/event-tracking.html)، [آی‌اواس](https://doc.chabokpush.com/ios/event-tracking.html) و [وب](https://doc.chabokpush.com/javascript/event-tracking.html))  مطالعه نمایید.

۲- به صفحه **ارسال پیام متنی** بروید و **نوع پیامتان** را تعیین کنید.

۳- در قسمت **گیرندگان**، مخاطب پیامتان را انتخاب کنید. در این قسمت می‌توانید از قابلیت **سگمنت** برای گروه‌بندی پیشرفته کاربران خود استفاده کنید. 

 ![عکس مربوطه](http://uupload.ir/files/mcjm_segment-for-autopush.png)

۳- **محتوای** پیام خود را بنویسید.

۴- در باکس **زمان ارسال** گزینه **خودکار** را انتخاب کنید: 

 ![عکس مربوطه](http://uupload.ir/files/52jr_autopush.png)

الف) **پس از وقوع رویداد**: در این قسمت رویدادی که می‌خواهید پوش را فعال کند انتخاب می‌کنید.

ب) **فقط در محدوده‌های زمانی خاص**: در این قسمت شما تعیین می‌کنید پوش خود در چه بازه زمانی در طول هفته فعال باشد.

ج) **بیشتر از ۱ پیام در ۱ ساعت/روز ارسال نشود**: در این قسمت شما **محدودیت** تعداد ارسال پوش را در صورت چند بار رخ دادن رویداد فعال کننده تعیین می‌کنید.

د) **تاخیر در ارسال**: در این قسمت می‌توانید علاوه بر تعیین زمان تاخیر، رویدادی را برای توقف ارسال پوش در مدت زمان تاخیر انتخاب کنید. پس از آن گزینه‌های **براساس دستگاه** برای توقف ارسال پوش به شرط رخ دادن رویداد متوقف کننده در همان دستگاه فعال کننده است و **لغو در صورت خروج از سگمنت** برای توقف ارسال پوش در صورت خروج مخاطب از سگمنت تعیین شده می‌باشد.

۵- با مشخص کردن **سیاست تحویل** پوش خودتان را کار بگذارید. 

۶- برای مشاهده عملکرد پوش خودکار خود به صفحه **پیام‌ها** پنل بروید و تب **کمپین‌های خودکار** را باز کنید. از این طریق می‌توانید آمار لحظه‌ای تحویل این پوش‌ها را کنترل کنید. 

 ![عکس مربوطه](http://uupload.ir/files/8zcc_analytics-autopush.png)
