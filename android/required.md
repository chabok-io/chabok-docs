---
id: required
title: پیش‌نیازها
layout: android
permalink: android/required.html
prev: introducing.html
next: sdk-setup.html
---

در ابتدا اطمینان یابید که صفحه [معرفی](/android/introducing.html) را برای آشنایی کامل با امکانات چابک با دقت مطالعه کرده باشید. پس از ایجاد شدن حساب‌تان نیاز دارید که [کلیدهای گوگل را دریافت و وارد پنل حساب خود کنید](#%D8%AF%D8%B1%DB%8C%D8%A7%D9%81%D8%AA-%DA%A9%D9%84%DB%8C%D8%AF%D9%87%D8%A7%DB%8C-%DA%AF%D9%88%DA%AF%D9%84).

<Br>

### تفاوت حساب‌های آزمایشی و عملیاتی

چابک برای هر مشتری **دو نوع حساب جداگانه** ایجاد می‌کند. اولی، حساب سندباکس نام دارد که در واقع یک محیط آزمایشی و کاملا جداگانه‌ای است تا شما بتوانید روی آن تست‌ها و پیاده‌سازی‌های خود را بدون نگرانی انجام دهید. این حساب همیشه با پیشوند sandbox در لینکش  شروع می‌شود.

دومی، حساب پروداکشن نام دارد که در واقع محیط عملیاتی برای شروع کار به صورت رسمی و حرفه‌ای پس از انتشار اپلیکیشن است. 

>`نکته:` حتما دقت داشته باشید که حساب‌های سندباکس و پروداکشن کاملا جدا هستند و داده‌های هر کدام قابل انتقال به دیگری نیستند. برای همین توصیه می‌کنیم برای انتشار اپلیکیشن از حساب عملیاتی از همان آغاز استفاده کنید و حساب سندباکس را فقط با نگاه تستی ببینید.

### دریافت ‌کلیدهای گوگل

چابک به طور پیش‌فرض وقتی که برنامه بسته باشد، با استفاده از سرویس GCM/FCM پوش‌نوتیفیکیشن را به برنامه شما ارسال می‌کند. برای این منظور شما نیاز به **Sender ID** و **Server Key** به عنوان پارامترهای اتصال به چابک دارید که باید از طریق سایت [فایربیس](https://console.firebase.google.com) نسبت به ایجاد آن اقدام نمایید. مراحل ایجاد حساب و دریافت اطلاعات در این قسمت توضیح داده شده است:

۱- با اکانت خود وارد شوید و به صفحه کنسول فایربیس بروید، اگر قبلا پروژه خود را ایجاد نکرده‌اید با استفاده از `add project` یک پروژه جدید ایجاد کرده و مشخصات لازم را وارد نمایید.

![عکس مربوطه](http://uupload.ir/files/189r_console.png)

۲- روی نام پروژه خود کلیک کرده و سپس از منوی کناری با کلیک روی آیکون تنظیمات، گزینه `Project settings` را انتخاب نمایید،

![عکس مربوطه](http://uupload.ir/files/4zw7_screen_shot_2017-12-30_at_11.49.18_am.png)

۳- سپس تب `CLOUD MESSAGING` را انتخاب نمایید،

![عکس مربوطه](http://uupload.ir/files/r6kv_server-key.png)


۴- کلیدهای **Server Key** و **Sender ID** را به ترتیب در فیلدهای مربوطه در بخش **پیاده‌سازی**->**راه‌اندازی**->**پلتفرم‌ها**->**تنظیمات کارت اندروید** در پنل چابک وارد نمایید.

![عکس مربوطه](http://uupload.ir/files/fzm8_android-setup-keys.png)

> `نکته`: مقدار **Sender ID** علاوه بر این قسمت، به عنوان یکی از پارامترهای مقداردهی اولیه در [راه‌اندازی](/android/sdk-setup.html) چابک نیز مورد استفاده قرار خواهد گرفت.

### انتقال پروژه به Android Studio 

توضیحات ارائه شده در این مستند بر اساس ساختار پروژه در اندروید استودیو می‌باشد لذا اگر ساختار پروژه شما متفاوت است، گوگل در سایت مربوط به توسعه‌دهندگان اندروید توضیحاتی را درباره‌ی [نحوه‌ی انتقال پروژه به اندروید استودیو](https://developer.android.com/studio/intro/migrate.html) بیان کرده است.
