---
id: required
title: پیش‌نیازها
layout: android
permalink: android/required.html
prev: introducing.html
next: sdk-setup.html
---

در ابتدا اطمینان یابید که صفحه [معرفی](/android/introducing.html) را برای آشنایی کامل با امکانات چابک با دقت مطالعه کرده باشید. برای بکارگیری چابک، شما نیاز به [ایجاد حساب کاربری](/android/required.html#ایجاد-حساب-چابک) و [ دریافت کلیدهای گوگل](/android/required.html#دریافت-کلیدهای-گوگل) دارید.

<Br>

### ایجاد حساب چابک

به طور کلی چابک دارای دو نوع حساب **آزمایشی (Sandbox)** و **عملیاتی (Production)** است. حساب‌ آزمایشی روی محیط سندباکس قرار گرفته است و دارای محدودیت [سقف کاربر](https://chabok.io/pricing.html) می‌باشد. بنابراین برای اپلیکیشن‌های تجاری و اپ‌استور توصیه می‌کنیم از حساب عملیاتی که این سقف را ندارد، استفاده کنید.

برای ایجاد حساب کاربری کافیست در وبسایت چابک وارد صفحه [درخواست دمو](https://chabok.io/demo.html) شوید و حساب شخصی خود را بسازید. پس از ایجاد حساب، با مراجعه به [بخش تنظیمات پنل](https://doc.chabok.io/panel/settings.html#%D8%AF%D8%B3%D8%AA%D8%B1%D8%B3%DB%8C%D9%87%D8%A7-%D9%88-%D8%AA%D9%88%DA%A9%D9%86%D9%87%D8%A7) پارامترهای اتصال به چابک که در بخش **راه‌اندازی** چابک مورد نیاز است، در دسترس خواهد بود. 

> `نکته:` در صورتی که تمایل دارید حساب خود را از **آزمایشی** به **عملیاتی** ارتقا دهید، باید با توجه به جدا بودن داده‌های هر حساب، از اپ خود با **تنظیمات جدید** چابک بیلد بگیرید و نسخه جدید منتشر کنید. برای درخواست حساب عملیاتی به پنل بخش [تنظیمات](https://sandbox.push.adpdigital.com/front/setting/accountRequest) مراجعه نمایید.

### دریافت ‌کلیدهای گوگل

چابک به طور پیش‌فرض وقتی که برنامه بسته باشد، با استفاده از سرویس GCM/FCM پوش‌نوتیفیکیشن را به برنامه شما ارسال می‌کند. برای این منظور شما نیاز به **Sender ID** و **Server Key** به عنوان پارامترهای اتصال به چابک دارید که باید از طریق سایت [فایربیس](https://console.firebase.google.com) نسبت به ایجاد آن اقدام نمایید. مراحل ایجاد حساب و دریافت اطلاعات در این قسمت توضیح داده شده است:

۱- با اکانت خود وارد شوید و به صفحه کنسول فایربیس بروید، اگر قبلا پروژه خود را ایجاد نکرده‌اید با استفاده از `add project` یک پروژه جدید ایجاد کرده و مشخصات لازم را وارد نمایید.

![عکس مربوطه](http://uupload.ir/files/189r_console.png)

۲- روی نام پروژه خود کلیک کرده و سپس از منوی کناری با کلیک روی آیکون تنظیمات، گزینه `Project settings` را انتخاب نمایید،

![عکس مربوطه](http://uupload.ir/files/4zw7_screen_shot_2017-12-30_at_11.49.18_am.png)

۳- سپس تب `CLOUD MESSAGING` را انتخاب نمایید،

![عکس مربوطه](http://uupload.ir/files/r6kv_server-key.png)


۴- کلیدهای **Server Key** و **Sender ID** را به ترتیب در فیلدهای مربوطه در بخش **تنظیمات**->**پلتفرم‌ها** در پنل چابک وارد نمایید.

![عکس مربوطه](http://uupload.ir/files/aeau_platform-settings-android.png)

> `نکته`: مقدار **Sender ID** علاوه بر این قسمت، به عنوان یکی از پارامترهای مقداردهی اولیه در [راه‌اندازی](/android/sdk-setup.html) چابک نیز مورد استفاده قرار خواهد گرفت.

### انتقال پروژه به Android Studio 

توضیحات ارائه شده در این مستند بر اساس ساختار پروژه در اندروید استودیو می‌باشد لذا اگر ساختار پروژه شما متفاوت است، گوگل در سایت مربوط به توسعه‌دهندگان اندروید توضیحاتی را درباره‌ی [نحوه‌ی انتقال پروژه به اندروید استودیو](https://developer.android.com/studio/intro/migrate.html) بیان کرده است.
