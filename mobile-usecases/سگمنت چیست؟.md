---
published: false

---
# سگمنت چیست؟

یکی از مهم‌ترین اقدامات در بازاریابی، **سگمنت کردن** کاربران است. دسته بندی کاربران به ما کمک می‌کند بفهمیم چه گروه‌هایی را در اختیار داریم و کدام گروه، **هدف‌** است.

تقسیم بازار را بر اساس **نیازها، الویت‌ها، علایق مشترک، معیارهای رفتاری یا روانشناختی** و... انجام می‌دهند. برای هر بازاریاب گروه‌بندی، **استراتژی اصلی** در تجارت اوست.

باید بفهمید علاقه‌مندی کاربران‌تان چیست. قطعا هر کس علاقه‌مندی‌های منحصر به خودش را دارد، وقتی این موضوع را کشف کنید بهتر می‌توانید با آنها ارتباط برقرار کنید. شما می‌توانید با بررسی **رفتارهای کاربر** در طول سفرش از موضوعی که سرچ کرده، خریدی که انجام داده و دسته‌بندی که بیشتر سراغ آن رفته به علاقه‌مندی‌هایش پی ببرید. اینگونه در زمانی مناسب در غالب یک پیام شخصی، به او پیشنهادی مرتبط با **نیاز و علاقه‌اش**  داده و در نتیجه بازخورد کمپین را بهینه خواهید کرد.

سگمنت ابزاری است که به شما کمک می‌کند کاربرانتان را بر اساس اینکه اخیرا و به چه علتی یک رویداد خاص را انجام داده‌اند، **تجزیه و تحلیل** کنید.

شما می‌توانید آنها را بر اساس مواردی چون **سابقه خرید، کاربران وفادار، کاربران به خواب رفته و کاربران از دست رفته** و... دسته‌بندی کرده و اینطور کمپین‌هایی **هدفمند و موفق** اجرا کنید.

![](/uploads/psychographic-segmentation.png)

## مزایای سگمنت کردن یا گروه‌بندی کاربران

* **گروه‌های کوچک و مفید:** اگر سگمنت کردن کاربران را با فیلدهای معنادار انجام داد و این دسته بندی را با اعمال فیلترهای بیشتر، جزئی‌تر نمود، جامعه آماری کوچکی داریم که می‌دانیم قرار است دقیقا با آنها چه رفتاری داشته باشیم و چه پیامی برایشان ارسال کنیم تا موفق عمل کرده باشیم.

برای درک بهتر این موضوع به نظرتان پیام "تخفیف ویژه خرید" را برای چه گروهی ارسال کنیم تا بازخورد بهتری داشته باشیم؟ کاربران اندرویدی؟! یا کاربران اندرویدی که طی 24 ساعت گذشته از اپ بازدید کرده‌اند و کالایی را به سبد خریدشان اضافه کرده‌اند؟!

* **حفظ مشتری:** برقراری ارتباط شخصی با مشتری، باعث رضایت آنها شده و اینطور می‌توان آنها را برای طولانی مدت حفظ کرد. حدود 75% از مشتریان راضی، در تجارتی باقی می‌مانند که نیازهای‌شان به طور منظم برآورده شده است.
* **افزایش رقابت پذیری:** حفظ مشتری یعنی افزایش درآمد، که همین موضوع باعث می‌شود رقابت‌تان در بازار بیشتر شود. با تقسیم بندی کاربران و ارتباط موثر با آنها می‌توانید خدمات بهتری ارائه دهید.
* **برندسازی:** وقتی به طور موثر با کاربران خود در ارتباط باشید، باعث افزایش حسن نیت برند شما در میان کاربران شده و همین باعث بالا رفتن **ارزش تجاری‌تان**، میان رقبا خواهد شد.
* **ارتباط بهتر با مشتری:** با تقسیم بندی درست کاربران و ارسال پیام‌های شخصی و مطابق نیازشان می‌توانید ارتباط بهتری با آنها برقرار کنید. اینطور سطح رضایت مشتری را نیز بهبود می‌بخشید.
* **بهینه سازی قیمت:** اگر وضعیت اجتماعی و مالی کاربران خود را درک کنید، این داده‌ها به شما کمک می‌کند بتوانید قیمت‌ها را بهینه کرده و در نتیجه سبب رشد در فروش شوید.
* **بهبود کانال توزیع:** با گروه بندی کاربران و به دست آوردن تعداد هر گروه، می‌توانید **بهترین کانال توزیع با حداقل هزینه تمام شده** را انتخاب کنید. اینطور در کوتاه‌ترین زمان، نیاز مشتری را رفع خواهید کرد.
* **شفاف سازی:** با تعریف سگمنت‌های کاربردی، **دقیق‌ترین و مرتبط‌ترین** اطلاعات را در مورد کاربرانتان خواهید داشت. هدف اصلی سگمنتیشن دسته‌بندی موارد مفید و قابل استفاده برای اجرای کمپین‌های هدفمند است.
* **شناخت مشتری:** شناسایی اینکه مشتری شما **چه کسانی هستند، کجایند و به چیزهایی نیاز دارند** تنها با سگمنت کردن آنها محقق می‌شود.
* **وفادارسازی مشتری:** درگیر کردن کاربران با ارتباطات و ارائه پیشنهادهای انگیزشی، موثرترین راه برای بهبود وفاداری به برند و حفظ مشتری در عصر تجارت الکترونیک است.

> نکته: سگمنت‌هایی که دارای **فیلد زمان** هستند، تنها در آن زمانِ خاص شروع به شمردن کاربران و دسته‌بندی آنها می‌کنند. یعنی گزارشات سفر کاربران با فیلد زمان، **Real Time** نیست. این نوع سگمنت **داینامیک** نبوده و گزارش و آمار در آن **به طور خودکار به روز نمی‌شود**. شما برای دریافت گزارش جدید، باید سگمنت را دوباره ایجاد کرده تا آمارتان به روز شود.

توصیه می‌کنیم ایونت‌هایی را که دارای فیلد زمان هستند، در جرنی و اتومیشن استفاده نکنید.