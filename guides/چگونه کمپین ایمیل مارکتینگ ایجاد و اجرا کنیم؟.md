---
published: false

---
# چگونه کمپین ایمیل مارکتینگ ایجاد کنیم؟

برای انجام تبلیغات ایمیل مارکتینگ قبل از هر کاری باید [سرویس پاکت‌تان](https://doc.chabok.io/panel/settings.html#%D9%81%D8%B9%D8%A7%D9%84%D8%B3%D8%A7%D8%B2%DB%8C-%D8%AF%D8%B1%DA%AF%D8%A7%D9%87-%D8%A7%D8%B1%D8%B3%D8%A7%D9%84-%D8%A7%DB%8C%D9%85%DB%8C%D9%84) را فعال کرده باشید، سپس باید در پنل چابک کمپین ارسال ایمیل ایجاد کنید.

برای این کار در پنل چابک وارد بخش کمپین شوید و روی کمپین جدید کلیک کنید. برای کمپین خود یک نام مشخص کنید. در بخش گیرندگان، [سگمنت ](https://doc.chabok.io/panel/segment.html)و دسته‌ای که قرار است ایمیل را دریافت کنند مشخص کنید. در باکس زمان ارسال، زمانبندی ارسال ایمیل را تعیین کنید و در نهایت سیاست ارسال را روی ایمیل قرار دهید.

![](/uploads/emailcampain-1.png)

حالا عنوان و متن پیام‌تان را بنویسید. **جذاب بودن محتوا** مهم‌ترین فاکتوری است که در موثر بودن کمپین شما دخیل است.  شما می‌توانید از **ایموجی‌ها** هم در عنوان و هم در متن پیام استفاده کنید و با کمک **ابزارهای ویرایش،** متن‌تان را به شکل دلخواه آماده کنید.

در سمت چپ، پیش نمایش محتوا در صفحه **اندروید، آی او اس و وب** قابل مشاهده است و می‌توانید خروجی کارتان را در این سه قالب ببینید.

![](/uploads/email-content.png)

## در کمپین ایمیل مارکتینگ این موارد مهم را لحاظ کنید

در این نوع بازاریابی باید نکاتی را بدانید و رعایت کنید تا بازخورد مثبتی از :کمپین‌تان داشته باشید. توصیه می‌کنیم ایمیل‌تان شامل موارد زیر باشد

* 	با توجه به اینکه ممکن است کاربر ایمیل شما را از طریق دستگاه‌های مختلف با سایز‌های متفاوت مشاهده نماید، ایمیل شما باید **انعطاف پذیر** بوده و با توجه به اندازه صفحه نمایش کاربر تغییر کند و به اصطلاح **Responsive** باشد.
* 	برای اینکه ایمیل شما به سرعت لود شود توصیه می‌کنیم از تصاویر کم حجم استفاده کنید.
* 	ایمیل‌ها را **شخصی سازی** کنید.
* 	بهتر است برای استفاه از فوت‌های خاص از تصویر استفاده کنید.
* 	Gmail  سیاست‌های جدیدی را به دلیل مسائل امنیتی برای ایجاد محدودیت روی فایل های ضمیمه با پسوند.js  آغاز کرده و شما نمی‌توانید چنین فایل‌هایی را برای کاربرانتان ارسال کنید، حتی اگر به صورت فشرده و zip شده باشند.
* 	در مورد قوانین ارسال ایمیل اطلاعات کافی داشته باشید و کاری کنید ایمیل‌تان وارد پوشه Spam نشود.
* 	لینک‌های مرتبط و جالب بگذارید.
* 	کاربر را تشویق کنید تا به ایمیل‌تان پاسخ داده و با شما در **تعامل** باشد. اینطور **سرنخ‌های فروش** ارزشمند خواهید داشت.
* 	مطمئن شوید کاربران را درست **سگمنت** کرده‌اید و **ایمیل مرتبط** را دریافت می‌کنند.
* 	امکان **لغو دریافت ایمیل** را، برای کاربر فراهم کنید.
* 	یک رویکرد استراتژیک برای زمانبندی کمپین‌های خود داشته باشید
* 	محتوای ایمیل‌تان **ارزشمند** و چیزی فراتر از تبلیغات باشد.


* تمرکزتان را روی ایمیل‌های مرتبط و جذاب قرار دهید و با حجم بالای ارسال ایمیل کاربر را کلافه و خسته نکنید. اینطور **کاربرانی وفادار** برای خودتان بسازید.