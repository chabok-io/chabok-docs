---  
id: mobile-marketing      
title: فهرست واژگان موبایل مارکتینگ  
layout: glossary     
permalink: glossary/mobile-marketing.html      
---  

به فهرست واژگان موبایل مارکتینگ چابک خوش‌آمدید. در اینجا هر چه که نیاز است درباره بازاریابی موبایل بدانید ارائه شده است. از فرایندهای جذب کاربر جدید مثل اتریبیوشن و ترکر بگیرید تا اجرای کمپین‌های تعاملی و تحلیل و آنالیز آن‌ها. 
  
## A  
---  
  
#### A/B Testing  
  
A/B testing یا split testing  یک تکنیک مارکتینگ است برای انتخاب بهتر بین دو نمونه (الف و ب). یعنی زمانی که در یک المان دو به شک هستید، هر دو را آزمایش می‌کنید و هر کدام که تاثیری بیش‌تری داشت را انتخاب می‌کنید. مثلا راجع به استفاده از زبان محاوره یا رسمی در محتوای خود شک دارید، می‌توانید در یک کمپین هر دو را آزمایش کنید و هر کدام که بهتر بود را مبنای کار قرار دهید. تاثیر این انتخاب‌ها را معیارهایی مانند نرخ تبدیل، نرخ کلیک، ارسال فرم‌ها و ... تعیین می‌کنند.  
  
کاربران موجود را به مشتری تبدیل کردن از جذب کاربر خیلی ارزان‌تر است. این کار را می‌توانید با تغییرات ساده‌ در راستای بهبود تجربه کاربری انجام دهید. بهبود تجربه کاربر نیاز به تحلیل رفتار و در نهایت آزمایش تجربه‌های مختلف دارد. اینجا است که A/B testing نقش کلیدی پیدا می‌کند.  
  
#### Acquisition  
  
Acquisition یا User Acquisition به عمل جذب و افزوده شدن کاربران جدید به کسب و کار شما می‌گویند. فرایند جذب ساده و طبیعی رخ نمی‌دهد و نیاز به اقدامات عملی و برنامه‌ریزی شده دارد.   
  
با توجه به گران بودن فرایند جذب، علاوه بر حفظ تعامل سازنده‌ با کاربرانی که از قبل بودند  باید حتما به منظور بازگشت سرمایه جذب خود برای کابران جدید برنامه دقیق تعامل بریزید.  
  
#### Ad Network  
  
شبکه‌های تبلیغاتی گروه‌هایی هستند که نقش رابط را بین تبلیغ دهنده و تبلیغ گیرنده (ناشرین) ایفا می‌کنند. تبلیغ‌گیرندگان معمولا صاحبان یا برنامه‌نویسان اپلیکیشن‌هایی هستند که می‌خواهند میزبان تبلیغات باشند.  
  
 بیش‌تر شبکه‌های تبلیغاتی فرمت‌های مختلفی از تبلیغات مانند بنر‌ها و یا تبلیغات محلی (native ads) را پشتیبانی می‌کنند. البته ممکن است بعضی هم روی فرمت خاصی مانند ویدیو تمرکز داشته باشند.  
  
#### API (Application Programming Interface)  
  
امکان به اشتراک گذاشتن یا در اختیار گذاشتن بخشی از یک نرم‌افزار با برنامه‌نویسان دیگر است. بدین ترتیب که می‌توان دسترسی محدودی از نرم‌افزار را ایجاد کرد تا بقیه هم از آن بهره ببرند.   
  
‌API‌ها کمک می‌کنند تا اپلیکیشن‌ها کارکرد خود را توسعه دهند یا به دیتای جدیدی دسترسی داشته باشند.   
  
####  ASO (App Store Optimization)  
  
استراتژی است که کمک می‌کند تا اپلیکیشن در استورها بیش‌تر دیده شود.  
  
 استورها هر اپلیکیشن را بر اساس فاکتورهای مختلفی رتبه‌بندی می‌کنند. با بهره‌گیری از کلمات کلیدی بهینه، تصاویرمفید، توضیحات دقیق می‌توانید رتبه و در نتیجه نصب‌های خود را بالا ببرید.   
  
#### Attribution  
  
اتریبیوشن موبایل علم نسبت یا تطابق دادن دو نقطه ارسال دیتا است، مانند لحظه تبلیغ و نصب اپلیکیشن. در واقع اتریبیوشن یک درک و شفافیتی از تعامل کاربر با تبلیغ ایجاد می‌کند.  
  
اتریبیوشن موفق به خوبی فرایند تبدیل (conversion) را در قیف مارکتینگ پوشش می‌دهد (یعنی از تعامل با کمپین تبلیغاتی تا نصب اپلیکیشن و رصد رفتار کاربران جذب شده). بنابراین نقش آن در بهینه‌سازی همه این‌ها کلیدی است.   
  
#### Attribution Window  
  
  زمانن قابل قبول بین تعامل با تبلیغ (کلیک یا مشاهده) و نصب است که ناشر از پیش تعیین می‌کند.  
  
 در صورت افتادن نصب در این محدوده زمانی، نصب تایید شده و ناشر آن را مربوط به کمپین تبلیغاتی خود محاسبه خواهد کرد.  
  
####  Analytics  
  
آنالینتیکس واژه‌ای است که تمام کارکردهای تحلیل، جمع‌آوری و ارائه داده‌های اپلیکیشن را در بر می‌گیرد.  
  
 از زمانی که اپلیکیشن منتشر می‌شود و شروع به کار می‌کند، برای مارکتر حیاتی است که بداند چه اتفاقاتی در اپلیکیشن رخ می‌دهد.  
  
<br>  
  
## B  
---  
  
#### Backlinks  
  
هایپرلینک‌هایی هستند در وبسایت‌های دیگر که به سایت شما هدایت می کنند.  
  
 بک لینک دادن یک فرایند ضروری برای مارکتر در ساختن لینک است که نقش خیلی مهمی در SEO وبسایت را ایفا می‌کند.  
  
  
#### Bounce Rate  
  
نرخ پرش به درصدی از بازدیدکنندگان می‌گویند که به وبسایت شما وارد شدند اما بدون هیچ تعاملی از آن خارج شدند. این بازدیدکنندگان فقط یک صفحه از وبسایت شما را دیدند و احتمالا چیز مرتبطی پیدا نکردند و خارج شدند.  
  
  
 گوگل آنالیتیکس نرخ پرش را درصد بازدیدهای تک صفحه‌ای به حساب می‌آورد. یعنی بازدیدی که از همان صفحه‌ای ورودی خارج شده.  
   
 <br>  
  
## C  
---  
  
#### Callback  
  
کال‌بک یا پست‌بک فرخوانی یا صدا زدن یک سرور به سرور دیگری است. کال‌بک‌ها هم می‌توانند دستی فعال شوند و هم خودکار (پس از رخ دادن رویدادی در اپلیکیشن).  
  
کال‌بک‌های آنی (real-time) مداوم به کسب و کارها اطمینانی از دقت و صحت داده‌های خود می‌دهد که باعث می‌شود با خیال راحت با کاربران تعامل مناسب داشته باشند.  

#### Capping

به راه‌های محدود کردن تعامل برای جلوگیری از تعامل زیاد از حد و ایجاد مزاحمت برای کاربر می‌گویند.

 در استفاده از ابزارهای تعامل و به خصوص اتومیشن تعامل، کمپین‌های زیادی برای کاربر به صورت خودکار پیش‌بینی می‌شوند و ممکن است آن کمپین‌ها همگی با هم در زمان کوتاهی ارسال شوند و کاربر را کلافه کنند. برای همین با تنظیم یک محدود کننده به صورت سراسری می‌توانید حداکثر تعاملات مجاز را در مدت‌های معین تعیین کنید (Frequency Capping). مثلا کاربران در هفته بیش از ۳ پوش دریافت نکنند. 
  
#### Churn Rate  
  
نرخ کاربرانی است که مدتی از اپلیکیشنتان استفاده نکرده‌اند. طوری که یا کاربر دیگر وارد اپلیکیشن نمی‌شود یا آن را از دستگاه خود حذف کرده است.  
  
همه کسب و کارها این دسته از کاربران را خواهند داشتند اما آنچه اهمیت دارد آنالیز این نرخ و در نتیجه کاهش آن است. سازندگان اپلیکیشن با آگاهی از این آمار با تغییراتی در تجربه کاربری (UX)، قیمت محصولات، بهینه سازی امکانات و تعاملات درون اپلیکیشن سعی در جبران و کاهش نرخ دارند.  
  
#### CLTV or CLV (Customer Lifetime Value)  
سودی است که کسب و کار پیش‌بینی می‌کند از هر کاربر به طور میانگین در کل دوران حضورش به دست آورد. برای داشتن یک دید وسیع از این مفهوم باید تمام هزینه‌های جذب، تبلیغات و بازرایابی، خرج‌های عملیاتی و ارائه محصول یا خدمات را مد نظر داشت.  
  
مفهوم CLTV بسیار مهم است به این دلیل که به شما می‌گوید هر کاربر یا مشتری چقدر برای شما ارزش دارد و با بسط دادن آن حتی می‌توانید تخمین بزنید کسب و کار (یا برند) شما چقدر ارزش دارد.   
  
#### Click Spam  
کلیک اسپم یا دزدی ارگانیک‌ها یک روش تقلب در تبلیغات است که کلیک‌های غیر واقعی به کاربران نسبت داده می‌شود. در صورت عدم جلوگیری، کلاهبرداران بدون کلیک واقعی سود می‌کنند.   
  
این روش به همراه click injection، SDK spoofing متدوال‌ترین تهدیدهایی هستند که بودجه تبلیغات را هدر می‌دهند و داده‌های مارکتر را بی ارزش می‌کنند.  
  
#### Cohort  
دسته‌ای از کاربران که حداقل یک ویژگی مشترکی دارند. این ویژگی می‌تواند هر چیزی باشد؛ از موقعیت مکانی، تا کاربرانی که در یک زمان نصب را انجام داده‌اند.  
  
دسته‌بندی کاربران مقایسه داده‌ها را (براساس یک شاخص) آسان و معنادار می‌کند.  
  
#### Conversion Rate  
نرخ تبدیل نشان‌دهنده درصد کاربرانی است که یک رفتار مطلوبی را انجام دادند. محاسبه این نرخ به این صورت است که کاربران تبدیل شده را به کل مخاطبان تقسیم می‌کنند و درصدش را حساب می‌کنند.  
  
با در اختیار داشتن نرخ تبدیل مارکتر یک معیاری دارد که با آن می‌تواند رشد را افزایش دهد.  
  
#### Cost Models (CPC, CPI, CPA)  
مدل‌های پرداختی تبلیغات موبایل است. این مدل‌ها بر پایه هزینه براساس (cost per) یک چیزی است (مانند مشاهده، کلیک، نصب، اکشن یا رفتار).  

#### CRM (Customer Relationship Management)

استراتژی‌های کسب و کار برای فهم، پیش‌بینی و پاسخ به نیازهای مشتری است. در آن مجموعه کارهایی که برای جذب، نگه‌داری و فعالسازی کاربر و مشتری انجام می‌شود.



#### CTA (Call to Action)

یک مشوق و فراخوانی برای انجام یک کار خاص است. معمولا به عنوان یک عمل و اقدام در قالب یک دکمه متن‌دار مانند **ثبت‌نام، مطلب کامل، افزودن به سبد خرید، ادامه خواندن** دیده می‌شود.

یکی از المان‌های اصلی صفحات وب است که به کاربر می‌گوید مرحله بعدی چیست و باید چه کار کند. بدون یک CTA واضح ممکن است کاربر نداند سراف چه برود و از آن قسمت خارج شود. 

  
  
#### CTIT (Click to Install Time)  
  
زمان بین کلیک کاربر روی تبلیغ و باز کردن اپلیکیشن مربوط برای بار اول (یا همان نصب) است.  
  
به طور کلی وقتی از مفهوم نصب در آنالیتیکس موبایل حرف می‌زنیم معمولا به اولین باری که اپلیکیشن توسط کاربر باز می‌شود اشاره می‌کنیم. دلیلش هم این است که SDKهای مربوطه زودتر از این نمی‌توانند نصب را بشمارند. SDKها زمانی فعال می‌شوند که اپلیکیشن برای بار اول باز شود که آن زمان همان نصب در نظر گرفته می‌شود.  
  
#### Customer Journey  
  
به زبانی ساده، سفر مشتری همه تعاملاتی است که کاربر از زمان آشنایی با اپلیکیشن شما تا نصب، ارتقا به کاربر فعال و در نهایت کاربر وفادار دارد.   
  
خیلی مهم است که مارکتر‌ها دید سفر را به تعاملات کاربران خود داشته باشند. این دید، تصویرسازی شما از مبدا، مسیر و مقصد کاربر را تقویت می‌کند و به کسب و کار شما داده‌های کلیدی مانند آگاهی از جاها و یا دلایلی که کاربرانی از شما جدا شده‌اند می‌دهد. بدیهی است که همه کاربران جذب شده با شما نخواهند ماند؛ پس چه بهتر که با پایش رفتارهای آنان بتوانید تجربه بهتری برای بقیه فراهم کنید.  
  
 <br>  
  
## D  
---  
  
#### Dashboard  
  
نمایش تصویری از تمام داده‌ها است. هدف اصلی داشبورد دادن اطلاعات کلیدی در یک نگاه است.  
  
#### Deep Linking  
  
هر موقع روی لینکی زدید و به صفحه‌ خاصی از اپلیکیشن هدایت شدید از دیپ لینک استفاده کرده‌اید.  
  
 به عبارت دیگر دیپ لینک به شما امکان می‌دهد به جای لینک دادن به صفحه پیش‌فرض یا خانه خود بتوانید کاربرتان مستقیما به صفحه دلخواه و مرتبط با محتوا هدایت کنید. مثلا با کلیک روی یک بنر، کاربر مستقیم به صفحه خرید یک محصول خاص برود.   
  
 <br>  
  
## E  
---  

#### Email Marketing

امکان ارسال ایمیل‌های از پیش برنامه‌ریزی شده بر اساس زمان یا رخ دادن رویدادی است. 

اتومیشن ایمیل مزایا زیادی دارد. چه برای پرورش و کمک به کاربران جدید، چه تبریک گفتن‌های تولد و چه بلاگ‌های جدید، اتومیشن، ایمیل مارکتینگ را بهینه، شخصی‌سازی و مرتبط می‌کند.
  
#### Engagement  
  
در موبایل مارکتینگ هر تعامل، برخورد یا واکنش کاربر با اپلیکیشن (یا حتی تبلیغ) را انگیجمنت می‌گویند. این تعامل هرچیزی از باز کردن اپلیکیشن تا خرید یک محصول، رزرو بلیت می‌تواند باشد.   
  
انگیجمنت یکی از بزرگ‌ترین هدف‌های مارکتر است که می‌تواند پایه مطمئنی برای کسب و کار شما باشد.  
  
  
#### Event  
  
در چابک و در کل موبایل مارکتینگ این واژه خیلی زیاد به کار برده می‌شود. ایونت یا رویداد هر اتفاقی (یا تعامل) بین کاربر و اپلیکیشن است. از این مفهوم به عنوان رفتار درون اپلیکیشن کاربر هم ذکر می‌شود. رصد رویدادها شما را از رفتار هر کاربری آگاه می‌سازد.  
  
 <br>  
  
## F  
---  
  
#### Funnel Analysis  
مطالعه فانل‌ها و داده‌های آن در وبسایت یا اپلیکیشن  است. واژه فانل به سلسله رفتارهای کاربر در اپلیکیشن برای رسیدن به یک هدف خاصی تعریف می‌شود.  
  
نکته مثبت تحلیل فانل این است که به شما کمک می‌کند سوال‌های کلیدی زیر را پاسخ دهید:  
  
- کجاها داریم بیشتر کاربران را از دست می‌دهیم؟  
- چقدر طول می‌کشد تا کاربران حساب خود را ارتقا دهند؟  
- کاربران پس از افزودن به سبد خرید چه کاری انجام می‌دهند؟  
  
 <br>  
  
## I  
---  
  
#### IDFA (Identifier for Advertisers)  
  
یک شناسه تصادفی است که اپل به هر دستگاهی اختصاص می‌دهد. تبلیغ‌ دهندگان از این شناسه برای رصد داده‌های تبلیغ و کاربران مخاطب بهره‌ می‌برند. این شناسه اهمیت زیادی دارد به خاطر این که یک راه مطمئنی را برای رصد کاربران آی‌اواس فراهم می‌کند.  
           
#### Impression  
  
زمانی است که کاربر یک تبلیغ را مشاهده می‌کند. معمولا این اتفاق وقتی رخ می‌دهد که وارد یک وبسایت و یا اپلیکیشن شود که در آنجا تبلیغی ظاهر باشد.  
  
یکی از مدل‌ها پرداخت هزینه تبلیغ بر همین اساس است (CPM هزینه براساس هزار مشاهده).  
  
#### Install   
نصب زمانی رخ می‌دهد که اپلیکیشن با موفقیت دانلود و برای اولین بار باز شود. نصب یکی از بخش‌های اصلی چرخه جذب کاربر است.  
  
#### Install Referrer  
شناسه تبلیغ مخصوص به اندروید است. زمانی که کاربر روی تبلیغی کلیک می‌کند، این شناسه به پلی‌استور ارسال می‌شود و در صورت نصب به تبلیغ نسبت داده خواهد شد. این شناسه جوری طراحی شده است که انطباق و اتریبیوت با آن دقت ۱۰۰٪ را به همراه خواهد داشت.  
  
 <br>  
  
## J  
---  
  
#### Journey Map  
یا Customer Journey Map یک نمایش بصری  است که گام‌های یک کاربر را از دید خودش نشان می‌دهد. این که نقشه ‌راه کاربر به صورت تصویر همراه با متن  کشیده‌ شود، فهم و دنبال کردن آن را بسیار ساده‌تر و کاربردی‌تر خواهد کرد.   
  
نقشه ‌راه کاربر قصه را از دید خود کاربر تعریف می‌کند، برای همین یک ابزار خیلی مفیدی می‌تواند باشد تا بفهمید کجاها کاربر نیاز به راهنمایی و کمک دارد.  
  
 <br>  
  
## K  
---  
  
#### KPI (Key Performance Indicator)  
  
در حوزه موبایل مارکتینگ، شاخص‌های کلیدی عملکرد همان معیارهایی هستند که با آن می‌توان موفقیت یک اپلیکیشن موبایل یا حتی کسب و کار را ارزیابی کرد.  
  
KPIها شامل برخی معیارهای درون‌اپلیکیشنی (نرخ بازگشت، تعداد کاربران فعال و درآمد زایی)، معیارهای بیرونی (امتیازدهی و رتبه‌بندی ها) و شاخص‌های کمپین (کلیک، نصب و هزینه کمپین) می‌شوند.  
  
<br>  
  
## L  
---  
  
#### Lifecycle Marketing  
فرایندها و استراتژی‌های مارکتینگ مربوط به هر مرحله از سفر مشتری است.  
  
به طور کلی می‌توان چرخه حیات را به ۵ مرحله اصلی تقسیم کرد: جذب، نگه داری، درآمد زایی، تشویق و فعال‌سازی مجدد. هر کدام از این مراحل نیاز به تعامل مخصوص به خود را دارند.  
  
<br>  
  
## M  
---  
  
#### Marketing Automation  
  فرایند استفاده از ابزارهای نرم‌افزاری برای انجام کارهای تکراری مارکتینگ است. با بهره‌بری از اتومیشن، مارکترها می‌توانند تمرکز و وقت خود را صرف استراتژی‌سازی و جذب کاربران جدید کنند.  
  
اتومیشن کار مارکترها را کم نمی‌کند و صرفا آن را بهینه می سازد. این طور که مارکتراهداف و شاخص‌های کلیدی را مشخص می‌کنند، برای هر کدام محتوای خاصی آماده می‌کنند و با استفاده از این ابزارها با کم‌ترین انرژی و صرف وقت آن‌ها را می فرستند.  
  
#### Mobile Ad Fraud  
تلاش‌هایی که برای کلاه‌برداری از تبلیغ‌دهندگان و ناشران با سوءاستفاده از تکنولوژی تبلیغ موبایلی می‌شود. هدف این کلاه‌برداران سهیم شدن در بودجه تبلیغات است. برخی روش‌های تقلب موبایلی click spam ،click injection و SDK spoofing هستند.  
  
#### Multi-Touch Attribution  
اتریبیوشن چند نقطه‌ای ارزش هر نقطه تعامل (touchpoint) را در فرایند جذب کاربر تعیین می‌کند.  
  
مارکترها می‌دانند که سفر مشتری به این سادگی‌ها نیست که کاربر یک تبلیغ ببیند، روی آن کلیک کند و نصبش کند. معمولا چند نقطه تعامل می‌برد تا تبدیلی صورت گیرد. اما با این وجود استاندارد کنونی اتریبیوشن  استفاده از آخرین کلیک است. این یعنی آخرین تبلیغی که کاربر روی آن کلیک می‌کند تمام پول و اعتبار را می‌برد.   
  
<br>  
  
## O  
---  
  
#### Onboarding  
  
فرایند راهنمایی و آشنایی کاربران جدید اپلیکیشن با ویژگی‌ها، کارکردها، مزیت‌ها و در نهایت ارزش‌های اپلیکیشنتان است.   
  
معمولا این فرایند یک بار تعریف و اجرا می‌شود. در آن صورت با مفهوم تور دادن اپلیکیشن یکسان می‌شود. اما اگر هدف را آموزش و یاد‌آوری کاربر از ارزش‌های اپلیکیشن بدانیم، دیگر منطقی نخواهد بود که این کار یکبار انجام شود.  
  
#### Opt-in / Opt-Out  
تصمیم کاربر برای دریافت اطلاعات محصول از شما است. اطلاعاتی که کاربران می‌توانند دریافت کنند می‌تواند پیشنهاد‌ها، هشدار‌ها و یا آپدیت‌ها باشد. این اطلاعات از کانال‌های مارکتینگی که اجازه دسترسی می‌خواهند (مانند ایمیل، پیامک، نوتیفیکیشن‌) ارسال می‌شود.  
  
  
#### Organic Install  
نصب‌هایی که کاربر بدون این که مستقیما به تبلیغی واکنش دهد است. از نظر فنی نصب‌هایی هستند که به هیچ کمپین تبلیغاتی نسبت داده نشدند.  
  
نصب‌های ارگانیک اهمیت زیادی دارند زیرا معمولا کاربران با ارزشی خواهند بود. دلیل آن هم این است خود کاربر براساس نیاز خودش سراغ اپلیکیشن شما آمده است.   
  
<br>  
  
## P  
---  
  
#### Personalization  
شخصی‌سازی ارائه محتوای مرتبط و فردی به کاربران است.   
  
هدف آن، ارتباط گرفتن شخصی و فردی با کاربران است. باید مد نظر داشته باشید که کاربران پیام شما را به صورت فردی دریافت می‌کنند نه گروهی. برای همین باید هنگام آماده‌سازی محتوا نیازها، رفتار و حتی سلیقه همه کاربران را به صورت فردی در نظر داشته باشید.  

#### Pre-install Campaign

یا Pre-install Tracker یک روش اتریبیوشن است که در ابتدا برای رصد نصب‌های اپلیکیشن‌هایی بود که در مرحله تولید در دستگاه گذاشته می‌شوند (Built-in)، اما الان در موارد دیگر هم از همین روش استفاده می‌شود.

 این روش چون نیاز به کلیک ندارد و با گذاشتن شناسه ترکر در خود اپلیکیشن کار می‌کند، استفاده از آن را مفید و ساده می‌کند؛ اما در عین حال این ویژگی‌ منفی را ایجاد می‌کند که دیگر مکانیزم‌های ضد تقلب نمی‌توان روی آن قرار داد. برخی استفاده‌های دیگر از این روش عبارتند از:

- رصد کل نصب‌هایی که یک اپلیکیشن استور برای شما می‌گیرد.
- رصد نصب‌های ارگانیکی که یک اپلیکیشن استور می‌گیرد.
- رصد نصب‌هایی که یک شبکه اجتماعی برای شما می‌گیرد.

  
#### Push Notification  
پیام‌هایی هستند که مستقیم به دستگاه کاربر ارسال می‌شوند. این پیام‌ها زمانی قابل ارسال‌اند که کاربر اپلیکیشن را نصب کرده و دسترسی نوتیفیکیشن را تایید کرده باشد. پوش‌نوتیفیکیشن‌ها بدون نیاز به اطلاعات گوشی کاربر می‌توانند ارسال شوند.   
  
پوش‌نوتیفیکیشن‌ها در فعال ماندن کاربران و همچنین فعال‌سازی مجدد آن‌ها بسیار کلیدی هستند. از طرفی کاربران دوباره فعال شده نرخ تبدیل بالایی‌تری نسبت به کاربران جدید دارند.  
  
<br>  
  
## R
---  
  
#### Reattribution  
اتریبیوت یا نسبت دادن نصب (یا بازدید) مجدد کاربری که مدت طولانی از اپلیکیشن استفاده‌ای نکرده است. اتریبیوشن مجدد نشان‌دهنده بازگشت کاربر به اپلیکیشن توسط یک کمپین است.  
  
برخی مواقع کاربرانی اپلیکیشن شما را حذف می‌کنند یا دیگر وارد آن نمی‌شوند. این کاربران به دلیل تمایل استفاده در گذشته سوژه‌ خوبی برای کمپین‌های تعامل مجدد می‌توانند باشند. اتریبیشون مجدد در واقع برگرداندن همین کاربران به اپلیکیشن است.   
  
#### Retention Rate  
نرخ بازگشت درصد کاربرانی است که پس از نصب به اپلیکیشن برمی‌گردند. این نرخ یکی از مهم‌ترین شاخص‌های عملکرد هر اپلیکیشن است و رابطه مستقیمی با درآمد دارد.   
  
سوال مهم این است که چگونه باید نرخ بازگشت را افزایش داد و کاربران مرتب به اپلیکیشن برگردند؟ اول از به داده‌های واقعی و دقیق نیاز دارید. سپس با استفاده از داده‌ها می‌توانید کاربرانتان را دسته‌بندی و سگمنت کنید. در این صورت می‌توانید تعاملات بهینه‌تر و هدفمندتری داشته باشید.   
  
#### RFM Analysis (Recency, Frequency, and Monetary Analysis)  
  
فرایند پیدا کردن کاربرانی که تمایل بیشتری به تعامل با اپلیکیشن دارند. این فرایند با اندازه‌گیری ۳ شاخص انجام می‌شود: آخرین باری که بازدید داشتند (recency)، بسامد و فرکانس بازدید آن‌ها (frequency) و هزینه‌ای که کردند (monetary).  
  
  
ایده پشت تحلیل RFM بهینه‌تر کردن فعالیت‌های مارکتینگ است. این که چه کاربرانی پاسخ‌گویی بیش‌تری به کمپین‌ها دارند و چه کاربرانی نیاز به دوباره فعال شدن.  
  
#### ROI (Return On Investment)  
بازگشت سرمایه در مارکتینگ و تحلیل‌ها معروف و محبوب است. دلیلش هم این است که مفهوم بسیار ساده و قابل فهمی است که به شما می‌گوید سودی که از سرمایه می‌گیرید چقدر است. فرمول محاسبه آن هم سود سرمایه منهای هزینه سرمایه تقسیم بر هزینه سرمایه است.   
  
<br>  
  
## S  
---  
  
#### Scheduled Campaigns  
کمپین‌های زمان‌بندی شده چابک به شما امکان‌ می‌دهد تا از قبل محتوای کمپین را آماده کنید و برنامه اجرای آن را مشخص کنید تا به صورت خودکار در همان زمان اجرا شود.   
  
این نوع کمپین‌ها زمانمند، شخصی‌سازی شده و مرتبط به رویدادهای اپلیکیشن هستند. این قابلیت به شما امکان می‌دهد تا زنجیره‌ای از کمپین‌ها را از پیش آماده کنید تا هر کدام در زمان مقرر اجرا شوند.  
  
#### SDK (Software Development Kit)  
کیت توسعه نرم‌افزاری مجموعه‌ای از ابزار و برنامه‌هایی است که یک اپلیکیشن را می‌سازند. این کیت‌ها، فرصت توسعه اپلیکیشن و افزودن ابزارهای کاربردی را به برنامه‌نویسان می‌دهد. علاوه بر این می‌توانند عامل بسیار مهمی در صرفه‌جویی در زمان توسعه  باشند؛ چون که برنامه‌نویسان دیگر نباید از اول خودشان یک ابزاری را بسازند و فقط کافیست آن را در زمان خیلی کوتاهی اضافه کنند.  
  
کیت‌ها معمولا شامل ابزار، کتابخانه، مستندات، نمونه کد و راهنما می‌شوند.  
  
#### SDK Spoofing  
فرایند ایجاد نصب‌های بنظر معتبر با داده‌های دستگاه موجود بدون اینکه واقعا نصبی رخ دهد. به عبارت دیگر کلاه‌برداران از دستگاه‌های واقعی برای ایجاد نصب‌هایی که واقعی جلوه می‌دهند استفاده می‌کنند.  
  
 یکی از روش‌های متداول تقلب به حساب می‌آید که تشخیص آن از تشخیص نصب در شبیه‌ساز‌ها سخت‌تر است. زیرا در این روش از دستگاه‌های واقعی به اطلاعات واقعی استفاده می‌شود.  
  
#### Segmentation  
دسته‌بندی و تقسیم کاربران براساس خصوصیات و رفتاری که در گذشته یا حال داشته‌اند است.   
  
هر چه کاربران اپلیکیشن بیش‌تر شوند، نیاز به سگمنتیشن هم بیش‌تر خواهد شد. با توجه به اینکه نمی‌توان به هر کاربر یک کمپین متفاوت ارسال کرد، باید کاربرانی که رفتار، خصوصیات و یا شرایط مشابهی دارند را شناسایی کرد و در یک دسته گذاشت.   
  
#### Session  
نشست مدت زمانی است که کاربر در اپلیکیشن می‌گذارند و اصولا با باز کردن اپلیکیشن شروع و بستن آن اتمام می‌شود.   
  
رصد نشست‌ها داده‌های بسیار مهمی را در اختیار مارکترها می‌گذارد. از جمله مدت زمان و بسامد استفاده از اپلیکیشن چقدر است. با کنار هم گذاشتن داده‌های نشست و رفتار کاربر می‌توان فهمید کجاها تعامل کاربر مثبت بوده و کجا منفی.  
  
<br>  
  
## T  
---  
  
#### Tracker  
  
در موبایل مارکتینگ لینکی است که داخل کمپین‌های تبلیغاتی گذاشته‌ می‌شود و عملکرد آن را اندازه‌گیری می‌کند. این طور که تعداد مشاهده، کلیک و نصب‌ها را می‌شمرد و علاوه بر آن داده‌هایی را از کاربر انتقال می‌دهد تا مارکترها در بهینه‌سازی کمپین‌هایشان از آن استفاده کنند.  
<br>  
  
## W  
---  
  
#### Web Push Notification  
  
تکنولوژی است که به مارکترها امکان می‌دهد تا از وبسایت برای کاربران نوتیفیکیشن ارسال کنند. کارکرد آن‌ها تقریبا مثل پوش‌نوتیفیکیشن است. مثلا کاربران را به دانلود اپلیکیشن دعوت کنید، قابلیت جدید معرفی کنید یا یاد‌آوری کنید ثبت‌نام خود را تکمیل کنند.  

#### Webhook

در فضای وب چیزی مانند این است که شما به فردی بسپارید که هر اتفاقی افتاد بلافاصله مستقیما خبردارم کن. خب آن فرد، سروری است که اتفاق‌ها را میزبانی می‌کند، خبردار کردن هم با یک صدا زدن (کال‌بک متد پست) انجام می‌شود و شما هم سروری هستید که می‌خواهید بدانید و خبر (دیتا) را پیش‌ خودتان داشته باشید. نکته خیلی مثبت وب‌هوک علاوه بر دریافت دیتا سمت خودتان، این قابلیت است که شما می‌توانید تعیین کنید چه خبرهایی برایتان مهم است تا فقط همان را بگیرید. به مثال زیر توجه کنید:

به عنوان صاحب یک اپلیکیشن و مشتری پلتفرمی مانند چابک می‌خواهم هر موقع سرور چابک متوجه بازدیدی شد، سرور ما را هم خبردار کند. برای این خواسته چه کاری را باید کرد؟ خب کافیست شما فقط یک بار وب‌هوک بازدید چابک را با دادن آدرس سرور خودتان فعال کنید. پس از آن همیشه سرور چابک بلافاصله پس از بازدید، سرور شما را صدا می‌زند و آن را از بازدید خبردار می‌کند.

  
<br>  
  
## Y  
---  
  
#### YTD (Year To Date)  
  
دوره زمانی اول سال تا اکنون است. معمولا در حوزه مالی از آن استفاده می‌شود و برای مقایسه در سال‌های مختلف مفید است. مثلا YTD درآمد، تعداد کاربر و یا حذف نسبت به سال‌های گذشته در گزارش‌ها لحاظ می‌شود.
