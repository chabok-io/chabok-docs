---  
id: attribution    
title: اتریبیوشن  
layout: faq      
permalink: faq/attribution.html      
---  

#### مفاهیم زیر به چه چیزی اشاره دارند؟

##### ترکر

در موبایل مارکتینگ **لینکی** است که همراه کمپین‌های تبلیغاتی گذاشته می‌شود تا عملکرد آن‌ها را ارزیابی کند. 
 به عبارت دیگر ابزاری است که به بازاریاب‌ها کمک می‌کند تا بتوانند کمپین‌های تبلیغاتی خودشان را در کانال‌های مختلفی منتشر کنند و عملکرد هر کدام رو جدا بررسی کنند.

  
نباید به ترکر تنها به عنوان یک ابزار شمارشی نگاه کرد. یک ترکر می‌تواند کمک کند تا بتوانید ارزش هر شبکه تبلیغاتی را بهتر بشناسید و تصمیم بگیرید که بودجه خود را چگونه می‌توانید بهینه‌تر خرج کنید.

 به عنوان مثال در نظر بگیرید که دو شبکه تبلیغاتی الف و ب برای شما کمپین اجرا کرده‌اند. شبکه تبلیغاتی الف به شما تعداد نصب خیلی کمتری نسبت به شبکه تبلیغاتی ب می‌دهد، اما شبکه تبلیغاتی الف درآمد بیشتری نسبت به شبکه تبلیغاتی ب تولید کرده است. در نگاه اول درست است که شمارش نصب کمپین ب بیشتر بوده است و بهتر است که با شبکه تبلیغاتی ب ادامه بدهید اما وقتی آمار **KPIهای کلیدی** را مشاهده می‌کنید، شبکه تبلیغاتی الف ارزشمند‌تر است هرچند تعداد نصب کمتری نسبت به شبکه تبلیغاتی ب داشته است.
 
<br>

##### اتریبیوشن

به فرایند **نسبت دادن** یک عمل رخ داده در اپلیکیشن (نمایش، کلیک، نصب، اولین باز شدن اپ و…) به یک ترکر، اتریبیوشن گفته می‌شود.

<br>

##### مفهوم نصب در چابک

در چابک نصب زمانی شمرده می‌شود که کاربر علاوه بر نصب، اپلیکیشن شما را برای **اولین بار باز کند**. این شیوه شمارش باعث می‌شود تا کیفیت نصب‌هایی که دریافت می‌کنید بالاتر برود.

<br>

##### نصب‌های رد شده یا تقلبی (Fraud)

در چابک همه نصب‌ها مورد قبول نیستند. بعضی از نصب‌ها به خاطر رفتار مشکوک و غیر طبیعی رد می‌شوند (نصب شمرده نمی‌شوند یا به ترکر ارگانیک نسبت داده می‌شوند و در واقع به هیچ ترکری نسبت داده نمی‌شوند). برای مطالعه بیشتر [اینجا](/android/tracker.html#مکانیزم-ضد-تقلب-fraud-prevention) را کلیک کنید.

<br>

##### اتریبیوشن مجدد (Re-attribution)

به بازگرداندن یک کاربر پس از مدت قابل توجهی از عدم فعالیت و یا پاک کردن اپلیکیشن، اتریبیوشن مجدد گفته می‌شود.

<br>

##### نصب‌های ارگانیک

به طور کلی نصبی که هیچ کمپینی (ترکری) عامل آن نباشد، ارگانیک گفته می‌شود. این دسته از نصب‌ها نسبت به بقیه کیفیت بالاتری دارند زیرا که کاربران بدون تبلیغ به استفاده از اپ شما روی آورده‌اند.

 البته باید در نظر داشت که بخشی از نصب‌های رد شده نیز در ترکر ارگانیک گنجانده می‌شوند که آمار این نصب‌ها قابل بررسی است.
    
<br>

##### رویداد (Event)

به رویدادهایی گفته می‌شود که در یک اپلیکیشن تنظیم می‌شوند و به شما کمک می‌کند تا بتوانید **رفتار** کاربر خود را بهتر بررسی کنید و براساس آنها برای توسعه محصول و کمپین خود تصمیم بگیرید. این رویدادها به دو دسته **سیستمی** (پیش‌فرض چابک) و **سفارشی** (خودتان با توجه به محصول خود می‌توانید تصمیم بگیرید مثلا فروشگاه‌ها رویداد سفارش و خرید را کلیدی می‌دانند) تقسیم می‌شوند.

با رصد و ردیابی رویدادها می‌توانید مدل کمپین‌های خود را **[CPA یا CPG](/panel/tracker.html#%D8%A7%D9%81%D8%B2%D9%88%D8%AF%D9%86-%D8%B1%D9%88%DB%8C%D8%AF%D8%A7%D8%AF-%D9%85%D8%AF%D9%84-cpa)** (هزینه براساس اکشن یا هدف) اجرا کنید.

<br>

##### نرخ حذف

هر بار که اپلیکیشن شما از یک دستگاه حذف می‌شود، در چابک یک حذف شمرده می‌شود.

<br>

##### نرخ ریزش

در چابک یک کاربر ممکن است با چند دستگاه (مثلا تبلت یا موبایل یا کامپیوتر رومیزی و…) شناخته شود. اگر کاربر **تمامی راه‌های ارتباطی با محصول شما را حذف کند**، در چابک یک ریزش شمرده می‌شود.

<br>

##### پنجره اتریبیوشن (Attribution Window)

به محدوده زمانی که طول می‌کشد تا کاربر یک عمل (Action) را انجام دهد گفته می‌شود. باید در نظر داشت که عمدتا این پنجره برای نصب در نظر گرفته می‌شود، طوری که می‌توانید تعیین کنید چه مقدار زمان بین کلیک و نصب برای شما قابل قبول است.

<br>
  
#### چرا آمار نصب کافه‌ بازار با چابک متفاوت است؟

یک دلیل عمده اختلاف تعداد نصب کافه بازار و چابک همین تفاوت در معیار شمارش است.
در کافه بازار نصب زمانی شمرده می‌شود که کاربر بر روی دکمه نصب کلیک کرده باشد. اما همانطور که قبلا به آن اشاره شد، در چابک نصب وقتی شمرده می‌شود که کاربر برای اولین بار اپلیکیشن را باز کند.

بنابراین وقتی شما برای نصب اپ در استور کافه بازار کلیک می‌کنید، لزوما اپ را نصب نمی‌کنید. و در صورت نصب نیز ممکن است همان لحظه اپ را باز نکنید یا حتی بعد از مدتی بدون باز کردن آن را پاک کنید. در اینجا کافه بازار برای شما یک نصب را می‌شمارد اما چابک نمی‌شمرد.

 
عمدتا کافه‌بازار تعداد نصب بیشتری نسبت به چابک می‌شمارد.

<br>

#### چرا آمار نصب گوگل ادز با چابک متفاوت است؟

در مستندات گوگل پلی به تفصیل دلایل این اختلاف مشخص شده است، کلیدی ترین موارد به شرح زیر است:

۱. گوگل آمار نصب را با تاخیر به روز می‌کند. با توجه به مستندات گوگل، ممکن است تا ۳۰ روز تعداد نصب‌ها تغییر داشته باشند. یعنی ممکن است آمار نصب ۳۰ روز گذشته در گوگل پلی افزایش داشته باشد. اما لزوما نصب‌های شمرده شده توسط گوگل ادز در چابک نیز شمرده نمی‌شوند.

۲. پنل گوگل ادز با تاخیر نسبتا زیادی به روز می‌شود. در مستندات خود گوگل به ۹ ساعت اشاره شده است اما در پنل گوگل ادز به ۲۴ ساعت تاخیر در به روز رسانی آمار نیز اشاره شده است.

۳. از آنجایی که اکثر پنل‌های گوگل ادز در خارج از ایران قرار دارند، منطقه زمانی متفاوت آن پنل با ایران باعث می‌شود تا روزهای پنل چابک با پنل گوگل ادز متفاوت باشد.

۴. در صورتی که کاربری بر روی لینک تبلیغ گوگل ادز کلیک کند اما نصب نکند و بعد از مدتی (کمتر از ۳۰ روز) از طریق سرچ در گوگل اپ شما را نصب کند، گوگل ادز این نصب را نصب پولی گوگل ادز محسوب می‌کند در حالیکه در ادجاست، برنچ، گوگل آنالیتیکس و چابک این نصب ارگانیک محسوب می‌شود.



<br>

#### آیا چابک نصب‌های ارگانیک را هم گزارش می‌دهد؟  
  
بله. در همه حساب‌های چابک تعدادی [ترکر پیش‌فرض](https://doc.chabok.io/panel/tracker.html#%D8%AA%D8%B1%DA%A9%D8%B1%D9%87%D8%A7%DB%8C-%D9%BE%DB%8C%D8%B4%D9%81%D8%B1%D8%B6-%DA%86%D8%A7%D8%A8%DA%A9) است که یکی از آن‌ها نصب‌های ارگانیک می‌باشد.  
  
<br>  
  
#### چطور می‌توانم به آژانس تبلیغاتی‌ خود دسترسی ترکر بدهم؟  
  پس از ایجاد ترکر، به صفحه جزئیات ترکر بروید و دکمه **افزودن دسترسی** را بزنید. این دکمه از شما یک ایمیل می‌خواهد که مربوط به حساب آژانس باشد.  
    
<br>  
  
#### آیا چابک راهکاری برای جلوگیری از تقلب دارد؟  
چابک از مکانیزم‌های متعدد و پیچیده‌ای استفاده می‌کند تا از ورود داده‌های تقلبی جلوگیری کند. در [این صفحه](https://doc.chabok.io/android/tracker.html#%DB%B6-%D9%85%DA%A9%D8%A7%D9%86%DB%8C%D8%B2%D9%85-%D8%B6%D8%AF-%D8%AA%D9%82%D9%84%D8%A8-fraud-prevention) به برخی از آنان اشاره شده است.  
  
<br>  
  
#### آیا در اتریبیوشن از پوش‌نوتیفیکیشن هم استفاده می‌شود؟  
بله. چابک برای **تشخیص حذف و نصب مجدد** از قابلیت پوش‌نوتیفیکیشن استفاده می‌کند.  
  
    
<br>
