---
id: push-notification
title: پوش‌نوتیفیکیشن
layout: faq    
permalink: faq/push-notification.html    
---

#### تفاوت پوش‌نوتیفیکیشن و صندوق پیام (یا پیام چابک) در چیست؟

- **پوش‌نوتیفیکیشن**:

 در واقع راهی است که سیستم‌عامل‌ها برای ارتباط صاحبان اپلیکیشن و کاربرانشان مهیا کرده‌اند. این پیام‌ها چون از لایه سیستم‌عامل رد می‌شوند، شما مستقیما نمی‌توانید برای کاربرنتان پیام بفرستید. بدین صورت که شما پیام را به سرورهای مربوط (مثلا گوگل برای اندروید) می فرستید و آن‌ها به کاربر تحویل می‌دهند.

![enter image description here](http://uupload.ir/files/icfg_push.jpg)

- **صندوق پیام**:

از طرف دیگر، صندوق پیام اینطور کار می‌کند که شما پیام را **مستقیما** به سرور چابک می‌فرستید و در صورت پیاده‌سازی SDK چابک در اپلیکیشن، آن پیام به طور آنی تحویل داده می‌شود. فقط شرطش این است که کاربر اپلیکیشن را باز داشته باشد.

**هر کدام از این روش‌ها مناسب شرایطی هستند**. صندوق پیام با توجه به اینکه مستقیما به سرور چابک می‌فرستد، مناسب پیام‌های آنی و لحظه‌ای است که کاربر درون اپلیکیشن است. پوش‌نوتیفیکیشن هم مناسب یاد‌آوری و انگیزه دادن به کاربر برای باز کردن اپلیکیشن است چون به خاطر دسترسی که به سیستم‌عامل دارد، می‌تواند با بسته بودن اپلیکیشن و فقط با وصل بودن اینترنت کاربر پیام را به صورت نوتیفیکیشن تحویل دهد.


<br>

#### آیا چابک گزارش تحویل پوش‌ها را می‌دهد؟

به طور کلی سرویس‌های  پوش‌نوتیفیکیشن گوگل، اپل و مایکروسافت **گزارش تحویل نمی‌دهند**. آن‌ها فقط اعلام می‌کنند که توکن شما **سالم** است و پیام اقدام به ارسال می‌شود. در واقع تحویل پوش‌نوتیفیکیشن به همین معنی است. 

این در حالی است که در ارسال پیام چابک شما گزارش تحویل به دستگاه را دارید.

<br>

#### ارسال از فایل چابک چگونه است؟
زمانی که شما می‌خواهید با استفاده از دیتابیس خودتان گیرندگان کمپین را انتخاب کنید، می‌توانید از این قابلیت بهره ببرید. فقط کافی است تا به چابک یک فایل CSV از  شناسه‌های کاربری را بدهید. برای اطلاعات بیشتر [این قسمت](https://doc.chabok.io/panel/send.html#%D8%A7%D8%B2-%D9%81%D8%A7%DB%8C%D9%84) را مطالعه کنید.  

<br>

#### منظور از نوتیفیکیشن‌های گروهی (گروه‌بندی نوتیفیکیشن) چیست؟
در اندروید و آی‌اواس یک قابلیتی وجود دارد که با آن می‌توان نوتیفیکیشن‌هایی که به هم مربوط هستند را در یک دسته نمایش داد. این کار را می‌توانید با اختصاص یک  شناسه (collapse_key/thread_id) انجام دهید.

<br>

#### چرا دستگاهم پوش‌نوتیفیکیشن نمی‌گیرد؟

نگرفتن پوش می‌تواند دلایل مختلفی داشته باشد. توصیه می‌کنیم بخش عیب‌یابی ([اندروید](https://doc.chabok.io/android/troubleshoot.html)، [آی‌اواس](https://doc.chabok.io/ios/troubleshoot.html) و [وب](https://doc.chabok.io/javascript/troubleshoot.html)) را با دقت مطالعه کنید.
 
<br>

#### چرا دستگاهم ۲بار پوش می‌گیرد؟
۲بار گرفتن پوش می‌تواند دلایل مختلفی داشته باشد. توصیه می‌کنیم بخش عیب‌یابی ([اندروید](https://doc.chabok.io/android/troubleshoot.html)، [آی‌اواس](https://doc.chabok.io/ios/troubleshoot.html) و [وب](https://doc.chabok.io/javascript/troubleshoot.html)) را با دقت مطالعه کنید.

<br>

#### آیا می‌توان وب پوش را در بک گراند ارسال کرد؟

بله. برای این کار فقط باید یک سرویس ورکر (Service Worker) به پروژه خود اضافه کنید. برای مشاهده مستندات مربوط به [این صفحه](https://doc.chabok.io/javascript/sdk-setup.html#%D8%A7%D9%81%D8%B2%D9%88%D8%AF%D9%86-service-worker) بروید.

<br>
