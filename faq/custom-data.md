---  
id: custom-data  
title: داده‌های سفارشی  
layout: faq      
permalink: faq/custom-data.html      
---  
  
#### تفاوت تگ و سگمنت در چیست؟  
تگ در واقع یک **برچسب** است که شما می‌توانید به طور دلخواه روی هر کاربر بزنید و او را **نشان‌دار** کنید. اما سگمنت قابلیتی است که به شما اجازه می‌دهد کاربرانتان را براساس ویژگی‌های مختلف از جمله همان تگ گروه‌بندی کنید. به این ترتیب در سگمنت می‌توانید مثلا چند تگ را با هم به کار ببرید یا ترکیب آن با ویژگی‌های دیگری ایجاد کنید.  
  
همچنین سگمنت‌ها **پویا** (دینامیک) هستند؛ به این معنا که هر زمان ویژگی کاربر با فیلترهای سگمنت مطابقت کند، به سگمنت ورود می‌کند و بر عکس هر زمان که یک ویژگیش تغییر کرد از سگمنت خارج می‌شود.  
  
<br>  
  
#### چه زمانی باید از تگ استفاده کنیم؟ و چه زمانی از سگمنت؟  
زمانی که شما فقط براساس **یک ویژگی ثابت** می‌خواهید گروه‌بندی کنید (مانند جنسیت) می‌توانید از تگ استفاده کنید؛ در غیر این صورت توصیه می‌کنیم سگمنت را به کار بگیرید.   
  
  
<br>  
  
#### تفاوت اطلاعات کاربر و رفتار در چیست؟  
اطلاعات یا خصوصیات کاربر (Attributes)، اطلاعات **ایستا و ثابتی** هستند که به طور دستی شما برای هر کاربر نسبت می‌دهید (مانند نام، سن، علایق و ...). اما رفتار در واقع کارهایی است که کاربر در اپلیکیشن شما انجام می‌دهد و نوع آن‌ها برای شما اهمیت ویژه‌ای دارد (مانند خرید، لایک، کامنت، مطالعه و ...).   
 
