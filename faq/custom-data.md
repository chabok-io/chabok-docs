---  
id: custom-data  
title: رویداد و اتریبیوت (داده سفارشی)
layout: faq      
permalink: faq/custom-data.html      
---  

#### رویداد یا ایونت (event) چیست؟

به طورکلی اتفاقاتی که در اپلیکیشن شما رخ می‌دهد را رویداد و یا ایونت می‌گویند. از آن جایی که تمام رویدادهای که برای ارزیابی‌های  مارکتر اهمیت دارد، رویدادهایی است که کاربر باعث رخ دادنش می‌شود می‌توان آن را **رفتار کاربر** هم نامید. مثلا بازدید از اپلیکیشن، کامنت دادن، لایک کردن، افزودن به سبد خرید، خواندن یک پست، درخواست پشتیبانی نمونه‌هایی از رویداد هستند.

البته بدیهی است که هر کسب وکار با توجه به صنعتی که در آن فعالیت می‌کند نوع و جنس رویدادهایش با بقیه تفاوت  کند. مثلا برای فروشگاه‌های اینترنتی، رویدادهایی مثل افزودن به سبد، خرید، انتخاب روش ارسال  و اینگونه رویدادها کلیدی است؛ اما در اپلیکیشن‌های تماشای آنلاین رویدادهایی مثل شروع تماشا، مشاهده کامل، شروع دانلود، اتمام دانلود  مهم باشند.

#### خصوصیات یا اتریبیوت (attribute) چیست؟

تمام اطلاعاتی و یا خصوصیاتی که برای کاربر ثبت می‌کنید می‌تواند باشد. از این رو می‌توان آن را اطلاعات و یا خصوصیات کاربر هم نامید. مثلا نام، نام خانوادگی، شماره تلفن، ایمیل، جنسیت، سن، علاقه‌مندی‌ها نمونه‌های کلی از این اطلاعات می‌تواند باشد. 

همانند رویداد، اتریبیوت‌ها هم براساس صنعت‌ها می‌توانند نوع و جنس‌های متفاوتی داشته باشند. 

#### تفاوت اتریبیوت رویداد و اتریبیوت کاربر در چیست؟

 در ابتدا بهتر است بگوییم این **دو مفهوم کاملا جدا هستند** و ارتباطی با هم ندارند. و همانطور که از نام آن‌ها معلوم است، اتریبیوت رویداد در واقع فقط مربوط به رویداد است و اصطلاحا می‌تواند پارامتری باشد که شما همراه رویداد می‌خواهید رصدش کنید. مثلا اگر رویداد خرید مد نظرتان است، اتریبیوت آن می‌توان نام محصول خریداری شده باشد. یا اگر رویداد رزرو دارید، زمان درخواستی رزرو و مکان رزرو هر کدام می‌توانند اتریبیوت این رویداد باشند. 

از طرف دیگر اتریبیوت کاربر، اطلاعات مربوط به هر کاربر است که برای شما اهمیت دارد. 

#### چگونه رویداد را رصد کنم؟ (event tracking)

یک سری رویداد پایه‌ای داریم (مثل نصب، بازدید، حذف) که چابک به طور پیش‌فرض آن‌ها را رصد می‌کند و اصطلاحا به آن‌ها **رویدادهای سیستمی** می‌گوییم.
اما فارق از آن برای رصد رویدادهای دلخواه (custom) بسته به محل وقوع آن باید یا از متد track چابک استفاده کنید یا وب سرویس مربوط به آن‌ را. برای جزئیات بیش‌تر به [مستندات فنی](https://doc.chabok.io/) مراجعه کنید.

#### منظور از رصد رویداد از سمت سرور و یا کلاینت چیست؟ کدام رویدادها از از سمت سرور رصد می‌شوند و کدام از کلاینت؟

یک سری رویداد هستند که هر چند ممکن است در داخل اپلیکیشن شروع شوند اما در خارج از اپلیکیشن اتمام و تایید می‌شوند و یا اصلا ممکن است داخل اپلیکیشن نباشند. اصطلاحا این رویدادها دیگر سمت کلاینت نیستند. به عنوان مثال پرداخت داخل درگاه‌های بانکی و یا حتی تماس تلفنی نمونه‌هایی از این رویدادها هستند. برای رصد این رویدادها باید از **وب سرویس چابک** استفاده کنید. 

از طرف دیگر برخی رویدادها کامل داخل اپلیکیشن رخ می‌دهند؛ مثل افزودن به سبد خرید، رزرو، مشاهده که می‌توانید از سمت کلاینت با متد track‍‍‍‍‍‍ چابک رصدشان کنید.

#### تفاوت تگ و سگمنت در چیست؟  

تگ در واقع یک **برچسب** است که شما می‌توانید به طور دلخواه روی هر کاربر بزنید و او را **نشان‌دار** کنید. اما سگمنت قابلیتی است که به شما اجازه می‌دهد کاربرانتان را براساس ویژگی‌های مختلف از جمله همان تگ گروه‌بندی کنید. به این ترتیب در سگمنت می‌توانید مثلا چند تگ را با هم به کار ببرید یا ترکیب آن با ویژگی‌های دیگری ایجاد کنید.  
  
همچنین سگمنت‌ها **پویا** (دینامیک) هستند؛ به این معنا که هر زمان ویژگی کاربر با فیلترهای سگمنت مطابقت کند، به سگمنت ورود می‌کند و بر عکس هر زمان که یک ویژگیش تغییر کرد از سگمنت خارج می‌شود.  
  
<br>  
  
#### چه زمانی باید از تگ استفاده کنیم؟ و چه زمانی از سگمنت؟  

زمانی که شما فقط براساس **یک ویژگی ثابت** می‌خواهید گروه‌بندی کنید (مانند جنسیت) می‌توانید از تگ استفاده کنید؛ در غیر این صورت توصیه می‌کنیم سگمنت را به کار بگیرید.   
  
<br>  
  
#### تفاوت اطلاعات کاربر و رفتار در چیست؟  

اطلاعات یا خصوصیات کاربر (Attributes)، اطلاعات **ایستا و ثابتی** هستند که شما به طور دستی برای هر کاربر نسبت می‌دهید (مانند نام، سن، علایق و ...). اما رفتار در کارهایی است که کاربر در اپلیکیشن شما انجام می‌دهد و نوع آن‌ها برای شما اهمیت ویژه‌ای دارد (مانند خرید، لایک، کامنت، مطالعه و ...).   
 
